<!DOCTYPE html>
<html lang="cs">
  <head>
    <meta charset="utf-8">
    <link rel="icon" href="./favicon.png">
    <meta name="viewport" content="width=device-width, initial-scale=1.0, shrink-to-fit=no">
    <meta name="apple-mobile-web-app-title" content="">
    <meta name="apple-mobile-web-app-capable" content="yes">
    <title>Faust</title>
    <link rel="stylesheet" href="./style/style.min.css" media="screen" integrity="sha256-zqwh2ZAv03c4MNRG04qGapqDfOESw/lqZB7l4xi1RyY=">
    <style>
      :root {
        --accent-color: hsl(176, 71%, 37%);
      }
    </style>
    <link rel="index" href="./index.html">
    <link rel="license" href="./license.html">
    <link rel="publication" href="./manifest.json" id="manifest">
    <link rel="colophon" href="colophon.html">
    <link rel="prev" href="./faust_015.html">
    <link rel="next" href="./faust_017.html">
    <meta name="nb-order" content="15">
    <link rel="self" href="faust_016.html">
    <meta name="nb-identifier" content="goethe-faust-47e92aa">
    <meta name="nb-role" content="chapter">
  </head>
  <body data-nb-words="7031" data-nb-chars="48173" class="nb-role-chapter nb-custom-style">
    <nav role="doc-toc">
      <ul class="plain"></ul>
    </nav>
    <div id="ui-content">
    </div>
    <div class="content">
      <main>
        <nav class="begin-nav">
          <ul>
            <li><a href="./index.html#" rel="index">Titulní strana</a></li>
            <li><a href="./faust_015.html#chapter-end" rel="prev">← Předchozí kapitola</a></li>
          </ul>
        </nav><a id="chapter-start"></a>
        <h1 class="chunk" data-nb-ref-number="1" data-nb-words="0" data-nb-chars="0"></h1>
        <p class="chunk" data-nb-ref-number="2" data-nb-words="3" data-nb-chars="25"><span class="idea" data-nb-ref-number="1" id="idea1" data-nb-words="3" data-nb-chars="25">Poznámky Otokara Fischera</span></p>
        <p class="chunk" data-nb-ref-number="3" data-nb-words="79" data-nb-chars="562"><span class="idea" data-nb-ref-number="2" id="idea2" data-nb-words="79" data-nb-chars="562">K&nbsp;překladu Goethova „Fausta“ přistupuje naše literatura po&nbsp;něko­likáté. Z&nbsp;r. 1863 je&nbsp;šťavnaté, divadelně účinné ztlumočení prvého dílu Josefem Jiřím Kolárem, jehož mluva, byť zastaralá, uchovává si&nbsp;cenu průkopnického pokusu; roku 1890 vyšel prvý díl ve&nbsp;vkusném převodu obezřelého Františka Vlčka; stejného data je&nbsp;přebásnění Jaroslava Vrchlického, jenž prvý si&nbsp;troufal zčeštiti oba díly a&nbsp;v&nbsp;obou vynikl jak důvěrným vcítěním, tak vynalézavostí rýmu, jak vybraným slovem, tak ušlechtilým vzletem skvělého básníka; filologickým rádcem byl Vrchlickému Arnošt Kraus.</span></p>
        <p class="chunk" data-nb-ref-number="4" data-nb-words="257" data-nb-chars="1716"><span class="idea" data-nb-ref-number="3" id="idea3" data-nb-words="257" data-nb-chars="1716">V&nbsp;prvém svazku našeho souboru přistoupil úryvkovitý „Urfaust“; jeho překlad (z r. 1925) je&nbsp;východiskem tohoto vydání celistvého, o&nbsp;němž pracováno 1927 a&nbsp;1928. Zásady nového překladu (naznačené v&nbsp;Máchalovu sborníku 1925&nbsp;– teď v&nbsp;knize Slovo a&nbsp;svět&nbsp;– v&nbsp;listu Národ. divadla z&nbsp;31. března 1928 a&nbsp;v&nbsp;Lit. světě č. 17) vyžadovaly by&nbsp;podrobného zdůvodnění; zde budiž jen připomenuto, že&nbsp;překladatel vycházel z&nbsp;poznatků o&nbsp;Goethově slohu, na&nbsp;němž ve&nbsp;„Faustovi“ zdůrazňuje démoničnost a&nbsp;lidovost, básnickost a&nbsp;názornost, plastiku a&nbsp;dramatičnost; z&nbsp;těchto znaků vyplynula&nbsp;– při zásadních rozdílech němčiny a&nbsp;češtiny&nbsp;– řada podružných úchylek, podložených neustále uvědomovaným požadavkem věrnosti k&nbsp;duchu a&nbsp;celku, rytmu a&nbsp;smyslu. Cenné služby konala vědecká literatura, z&nbsp;níž s&nbsp;obzvláštním díkem buďtež jmenovány: komentář Ericha Schmidta v&nbsp;13. a&nbsp;14. svazku Cottova jubilejního vydání (1904–1906); vydání G.&nbsp;Witkowského (v Lipsku 1906); dva svazky Adolfa Trendelenburga (v Berlíně a&nbsp;Lipsku 1921–22) s&nbsp;vysvětlivkami nejpodrobnějšími; poznámky Roberta Petsche v&nbsp;5. svazku vydání Bibliogr. Institut (1927), kde shrnuty veškery výtěžky nového bádání. O&nbsp;tyto a&nbsp;jiné, též novější, rozbory opírají se&nbsp;poznámky, sledující účel, aby zvlášť s&nbsp;2. dílu bylo sňato neoprávněné odium „nesrozumitelnosti“. Svého druhu výkladem je&nbsp;arci (jmenovitě v&nbsp;částech filosofických a&nbsp;všude tam, kde text připouští různé chápání) překlad sám, jehož zásady a&nbsp;jednotlivosti prodiskutovány s&nbsp;V. Jirátem, E. A. Saudkem aj. a&nbsp;který, snaže se&nbsp;o&nbsp;určitost a&nbsp;prostotu, chce sloužiti potřebám dnešního našeho čtenářstva, plně jsa si&nbsp;vědom nedokonalosti všeho tlumočnického počínání, jímž originál takové výše jako „Faust“ může být nahrazován leda přibližně a&nbsp;dočasně.</span></p>
        <p class="chunk" data-nb-ref-number="5" data-nb-words="101" data-nb-chars="676"><span class="idea" data-nb-ref-number="4" id="idea4" data-nb-words="101" data-nb-chars="676">Dvojdílná tragédie „Faust“, o&nbsp;níž básník pracoval od&nbsp;studentské své doby do&nbsp;posledních svých měsíců, vyšla jako celek až&nbsp;po&nbsp;Goethově smrti († 22. března 1832). Stádia, z&nbsp;nichž lze vyčísti vnější i&nbsp;vnitřní vznik výtvoru, jsou: opis prvých náčrtků k&nbsp;1. dílu (tzv. Urfaust, 1775); Fragment 1. dílu, tištěný 1790; dohotovený prvý díl tragédie, vydán 1808; ukázky z&nbsp;druhého dílu 1827 a&nbsp;1828. Dlouhým vznikáním je&nbsp;vysvětliti nejednotnost tónu, jež je&nbsp;podporována rozlehlostí dějovou, vyvažována však ústrojnou celistvostí myšlenek, vzrůstajících od&nbsp;raných náznaků dočasnými oklikami a&nbsp;rozpory k&nbsp;moudrosti starcově. (U&nbsp;nás referoval „o jednotnosti Goethova Fausta“ Jan Krejčí, 1896.)</span></p>
        <p class="chunk" data-nb-ref-number="6" data-nb-words="1" data-nb-chars="9"><span class="idea" data-nb-ref-number="5" id="idea5" data-nb-words="1" data-nb-chars="9">Předzpěvy</span></p>
        <p class="chunk" data-nb-ref-number="7" data-nb-words="37" data-nb-chars="245"><span class="idea" data-nb-ref-number="6" id="idea6" data-nb-words="37" data-nb-chars="245">Věnování. Stance (stejné metrum jako ve&nbsp;„Věnování“ předeslaném souboru děl) z&nbsp;r. 1797; spolu s&nbsp;„Předehrou“ a&nbsp;„Prologem“ zařaděny roku 1808 do&nbsp;vydání 1. dílu; vyjadřují autorovy pocity z&nbsp;doby, kdy se&nbsp;oddaloval svému mladistvému záměru básnickému.</span></p>
        <p class="chunk" data-nb-ref-number="8" data-nb-words="90" data-nb-chars="651"><span class="idea" data-nb-ref-number="7" id="idea7" data-nb-words="90" data-nb-chars="651">Předehra na&nbsp;divadle. Z&nbsp;r. 1797–98. Forma („divadlo na&nbsp;divadle“) i&nbsp;obsah („na divadle o&nbsp;divadle“) ukazují k&nbsp;obdobám romanticky ironickým, spolu i&nbsp;k&nbsp;dávnému vzoru (k prologu Kalidásovy „Sakuntaly“). Tré typů: básník lyrického založení, zdůrazňující soukromý prožitek i&nbsp;velebné posvěcení díla; proti němu komik (v originále: „veselá osoba“), vycházející vstříc požadavkům obecenstva; o&nbsp;smíření obou stanovisk usiluje divadelní ředitel, bližší arci publiku, režii, efektům než patetickému básnictví. Hojně zásad, platných pro Goethovu estetiku i&nbsp;praxi; v&nbsp;závěrečných slovech jakýsi (přesně nedodržený) rozvrh básně, zabírající svým dějem tré vrstev kosmu.</span></p>
        <p class="chunk" data-nb-ref-number="9" data-nb-words="72" data-nb-chars="488"><span class="idea" data-nb-ref-number="8" id="idea8" data-nb-words="72" data-nb-chars="488">Prolog v&nbsp;nebi. Z&nbsp;r. 1800. Po&nbsp;hymnickém vstupu prvá dějová složka „Fausta“, zarámovaného metafysickým námětem: sázkou mezi Hospodinem a&nbsp;Mefistotelem, pojatým za&nbsp;ducha popírajícího, ale spíše za&nbsp;čtveráka než za&nbsp;princip naprostého zla; i&nbsp;ďáblův svod náleží do&nbsp;tvůrcova záměru, sázka tedy (předobrazená ve&nbsp;starozákonné knize Jobově) má&nbsp;předem pravděpodobnost výhry boží. Věty o&nbsp;věčném bloudění lidském a&nbsp;o&nbsp;dobrém člověku, znajícím svou pravou cestu&nbsp;– zkratky „faustovského“ zápolení a&nbsp;vývoje.</span></p>
        <p class="chunk" data-nb-ref-number="10" data-nb-words="3" data-nb-chars="17"><span class="idea" data-nb-ref-number="9" id="idea9" data-nb-words="3" data-nb-chars="17">PRVÝ DÍL TRAGÉDIE</span></p>
        <p class="chunk" data-nb-ref-number="11" data-nb-words="1" data-nb-chars="3"><span class="idea" data-nb-ref-number="10" id="idea10" data-nb-words="1" data-nb-chars="3">Noc</span></p>
        <p class="chunk" data-nb-ref-number="12" data-nb-words="126" data-nb-chars="888"><span class="idea" data-nb-ref-number="11" id="idea11" data-nb-words="126" data-nb-chars="888">Prvý monolog, duch země, scéna s&nbsp;Wagnerem; převzato z&nbsp;„Urfausta“. Dějovým podkladem legenda XVI. stol., zpracovaná v&nbsp;německých lidových knihách, též v&nbsp;anglickém dramatu Marloweovu: Dr. Faust (historicky doložen asi 1480–1540), zklamán věděním fakult, zahloubán do&nbsp;černé magie. Nostradamus, Nôtredame, z&nbsp;doby Faustovy; znamení makrokosmu, tj. velkého vesmíru&nbsp;– mystika v&nbsp;duchu přírodní filosofie a&nbsp;alchymie věku reformačního i&nbsp;pozdějšího (Paracelsus, J.&nbsp;Böhme, Swedenborg). Popis znamení (proletováno, srdce vesmíru zvoní)&nbsp;– volný překlad s&nbsp;příklonem k&nbsp;dikci březinovské. Duch země, ukazující k&nbsp;týmž pramenům, jakož i&nbsp;k&nbsp;soustavám panteistickým a&nbsp;novoplatónským&nbsp;– symbol oživené přírody, vůči níž člověk je&nbsp;nicotný. Wagner&nbsp;– typ osvícenského vzdělance, na&nbsp;rozdíl od&nbsp;Fausta věřící v&nbsp;pokrokovost vědy, poznatelnost jevů, samospasitelnost učení; další úloha mu&nbsp;přisouzena v&nbsp;2. dějství 2. dílu.</span></p>
        <p class="chunk" data-nb-ref-number="13" data-nb-words="44" data-nb-chars="295"><span class="idea" data-nb-ref-number="12" id="idea12" data-nb-words="44" data-nb-chars="295">Druhý monolog a&nbsp;velkonoční zvony: přibyly až&nbsp;v&nbsp;„Tragédii“ z&nbsp;r.&nbsp;1808; převažuje reflexe, tón se&nbsp;patetizuje, stesk z&nbsp;nemožnosti poznání vzrůstá k&nbsp;zamýšlené sebevraždě, od&nbsp;níž Fausta odvrátí kouzlo hudby (velkonoční písně ve&nbsp;stylu starých církevních zpěvů) a&nbsp;upomínka na&nbsp;mladistvé dojmy náboženské.</span></p>
        <p class="chunk" data-nb-ref-number="14" data-nb-words="2" data-nb-chars="9"><span class="idea" data-nb-ref-number="13" id="idea13" data-nb-words="2" data-nb-chars="9">Za&nbsp;branou</span></p>
        <p class="chunk" data-nb-ref-number="15" data-nb-words="54" data-nb-chars="395"><span class="idea" data-nb-ref-number="14" id="idea14" data-nb-words="54" data-nb-chars="395">Tato „velkonoční procházka“, za&nbsp;jejíhož průběhu se&nbsp;mění scenérie, rovněž až&nbsp;v&nbsp;Tragédii 1808. Realistické žánry měšťanů a&nbsp;sedláků, poezie procítajícího jara, Faustovy vzpomínky na&nbsp;otce-alchymistu. Rozmluva s&nbsp;Wagnerem o&nbsp;touze po&nbsp;vzletu, zvl. slova o&nbsp;dvou duších náleží k&nbsp;nejdůležitějším rozborům Faustovy dualismem podložené psychologie. Ke&nbsp;konci (motivem pudlíka) přechod k&nbsp;výstupu Mefistofelovu.</span></p>
        <p class="chunk" data-nb-ref-number="16" data-nb-words="4" data-nb-chars="27"><span class="idea" data-nb-ref-number="15" id="idea15" data-nb-words="4" data-nb-chars="27">Studovna (Faust s&nbsp;pudlíkem)</span></p>
        <p class="chunk" data-nb-ref-number="17" data-nb-words="126" data-nb-chars="823"><span class="idea" data-nb-ref-number="16" id="idea16" data-nb-words="126" data-nb-chars="823">Schází v&nbsp;„Urfaustu“ i&nbsp;Fragmentu. Faustovo odhodlání překládat Nový zákon: v&nbsp;duchu XVI. století (Luther!). Nahrazení počátku evangelia Janova slovy Byl na&nbsp;počátku čin&nbsp;– výraz Faustovy (a&nbsp;Goethovy) filosofie aktivistické. Zaříkání přízračného pudlíka podle předpisů „tajných“ věd: Šalomounův klíč&nbsp;– kouzelnická kniha, salamandr aj.&nbsp;– značky živlů, znamení&nbsp;– INRI, trojjediné světlo&nbsp;– znamení sv. Trojice. Mefistofeles (jméno záhadného původu, spíše z&nbsp;hebrejštiny než z&nbsp;řečtiny) definuje svou bytost a&nbsp;působnost ve&nbsp;shodě s&nbsp;„Prologem v&nbsp;nebi“: proti své vůli koná dobro, ne&nbsp;zlo; je&nbsp;duch, jenž popírá; je&nbsp;částí odvěké temnoty; nenávidí svět a&nbsp;marně usiluje o&nbsp;jeho zničení. Ač&nbsp;démon, je&nbsp;vázán jistým ceremoniálem, etiketami duchů (nemůže přes muří nohu), dostane se&nbsp;však od&nbsp;Fausta, jejž dá&nbsp;ukolébat smyslnou písní, jako pán hmyzu.</span></p>
        <p class="chunk" data-nb-ref-number="18" data-nb-words="3" data-nb-chars="30"><span class="idea" data-nb-ref-number="17" id="idea17" data-nb-words="3" data-nb-chars="30">Studovna (Faust, Mefistofeles)</span></p>
        <p class="chunk" data-nb-ref-number="19" data-nb-words="141" data-nb-chars="908"><span class="idea" data-nb-ref-number="18" id="idea18" data-nb-words="141" data-nb-chars="908">Scéna smlouvy, jen z&nbsp;menší, druhé části už&nbsp;ve&nbsp;Fragmentu, vyslovuje přesnými podmínkami sázky mezi člověkem a&nbsp;ďáblem, jež koresponduje se&nbsp;sázkou mezi bohem a&nbsp;ďáblem, základní osnovu děje. Předchozí scénou a&nbsp;svým k&nbsp;vášnivému proklínání světa se&nbsp;stupňujícím pesimismem Faust připraven k&nbsp;okamžiku, v&nbsp;němž se&nbsp;krví upisuje Mefistofelovi. Prvé znění úmluvy, navrhované ďáblem (Zde&nbsp;– onde), Faustovi nevyhovuje, sám tedy formuluje sázku, jejíž hlavní teze zní: Faust propadne ďáblovi v&nbsp;té chvíli, která mu&nbsp;dá&nbsp;plné uspokojení. Slova i&nbsp;nálada kontraktu (Když okamžik mě&nbsp;zvábí k&nbsp;slovu: Jsi tolik krásný! prodli jen) vracejí se&nbsp;ve&nbsp;scéně Faustova umírání v&nbsp;5.&nbsp;dějství 2.&nbsp;dílu. Legendární rys úpisu lidskou krví je&nbsp;takto zpracován zcela nově a&nbsp;naplněn faustovskou myšlenkou věčné touhy. Prahnutí prvých scén, vzpínající se&nbsp;po&nbsp;poznání, vystřídáno lačností po&nbsp;životě a&nbsp;jeho strastech i&nbsp;rozkoších, jeho opojení a&nbsp;rozčarování.</span></p>
        <p class="chunk" data-nb-ref-number="20" data-nb-words="47" data-nb-chars="311"><span class="idea" data-nb-ref-number="19" id="idea19" data-nb-words="47" data-nb-chars="311">Scéna žákova, převzata z&nbsp;„Urfausta“, leč doplněna: vedle satiry na&nbsp;filosofii (collegium logicum) a&nbsp;medicínu též výsměch mířící proti bohosloví a&nbsp;právům, takže je&nbsp;provedena parodistická kritika čtyř fakult. Žák, přicházející z&nbsp;venkova a&nbsp;od maminky, povýšen pak v&nbsp;2.&nbsp;dějství 2. dílu na&nbsp;typ domýšlivého solipsisty.</span></p>
        <p class="chunk" data-nb-ref-number="21" data-nb-words="39" data-nb-chars="250"><span class="idea" data-nb-ref-number="20" id="idea20" data-nb-words="39" data-nb-chars="250">Odhodlání k&nbsp;cestě do&nbsp;světa, z&nbsp;Fragmentu. Dlouhé vousy je&nbsp;Faustovi odložit&nbsp;– zmladí se. Rozžhavení vzduchu&nbsp;– narážka na&nbsp;balon, vynalezený 1782 Montgolfierem a&nbsp;poháněný horkým vzduchem. Motiv, že&nbsp;Faust s&nbsp;ďáblem létá povětřím, převzat z&nbsp;lidového podání.</span></p>
        <p class="chunk" data-nb-ref-number="22" data-nb-words="4" data-nb-chars="25"><span class="idea" data-nb-ref-number="21" id="idea21" data-nb-words="4" data-nb-chars="25">Auerbachův sklep v&nbsp;Lipsku</span></p>
        <p class="chunk" data-nb-ref-number="23" data-nb-words="81" data-nb-chars="581"><span class="idea" data-nb-ref-number="22" id="idea22" data-nb-words="81" data-nb-chars="581">Scéna „Urfausta“, z&nbsp;prózy však převedena do&nbsp;rýmů. Goethovy upomínky na&nbsp;lipské studie, ostře viděné postavy pijáků: mladý Frosch, řvavý Brander, zahořklý, plešatý Siebel, letitý Altmayer; studentské zvyky a&nbsp;neplechy: pitka, volba papežem, zpívání písniček. Šeredná píseň. Politická, fuj! Ohavná!&nbsp;– stanovisko Brandrovo, mylně ztotožňováno s&nbsp;Goethovým. Píseň o&nbsp;kryse&nbsp;– parodie milostného citu; o&nbsp;bleše&nbsp;– karikatura dvořenínské poddanosti. Mefistofelovy čáry s&nbsp;vínem, doprovozené šlehy na&nbsp;německé šosáctví a&nbsp;vlastenectví, podle starých tradic; rovněž Faustova a&nbsp;ďáblova jízda na&nbsp;sudu.</span></p>
        <p class="chunk" data-nb-ref-number="24" data-nb-words="2" data-nb-chars="20"><span class="idea" data-nb-ref-number="23" id="idea23" data-nb-words="2" data-nb-chars="20">Čarodějnická kuchyně</span></p>
        <p class="chunk" data-nb-ref-number="25" data-nb-words="65" data-nb-chars="447"><span class="idea" data-nb-ref-number="24" id="idea24" data-nb-words="65" data-nb-chars="447">Vznikla v&nbsp;únoru 1788 v&nbsp;zahradě římské vily Borghese, kdy představy rodného severu nabývaly tvarů dvojnásob dráždivých a&nbsp;pitvorných. Ke&nbsp;grotesknímu ději pojí se&nbsp;výpady literární (vodnaté šlichty), politické (hra koček s&nbsp;koulí, Mefistofelova s&nbsp;korunou) aj. Poučení o&nbsp;dřívějším a&nbsp;nynějším vzhledu a&nbsp;chování ďábelském. Čarodějnická násobilka – hokus pokus bez tajemného smyslu. Sabat&nbsp;– předběžné ohlášení Valpuržiny noci, té&nbsp;schůzky ďáblů a&nbsp;čarodějek.</span></p>
        <p class="chunk" data-nb-ref-number="26" data-nb-words="2" data-nb-chars="19"><span class="idea" data-nb-ref-number="25" id="idea25" data-nb-words="2" data-nb-chars="19">Tragédie Markétčina</span></p>
        <p class="chunk" data-nb-ref-number="27" data-nb-words="62" data-nb-chars="437"><span class="idea" data-nb-ref-number="26" id="idea26" data-nb-words="62" data-nb-chars="437">S&nbsp;výjimkou Lesa a&nbsp;sluje, Valpuržiny noci a&nbsp;Snu Valpuržiny noci převzata z&nbsp;„Urfausta“, kde arci některé scény (jako Valentinova) jen načrtnuty nebo obsaženy v&nbsp;prostší a&nbsp;drastičtější podobě (tak závěrečná v&nbsp;žaláři). Dějovým předpokladem: jednak autorovy citové zkušenosti ve&nbsp;Frankfurtu a&nbsp;zvlášť v&nbsp;Sesenheimu, jednak literární tradice doby Sturm und Drang, protestující proti příkrému odsuzování nevdaných matek, doháněných k&nbsp;vraždě dítěte.</span></p>
        <p class="chunk" data-nb-ref-number="28" data-nb-words="2" data-nb-chars="10"><span class="idea" data-nb-ref-number="27" id="idea27" data-nb-words="2" data-nb-chars="10">Prvé scény</span></p>
        <p class="chunk" data-nb-ref-number="29" data-nb-words="7" data-nb-chars="55"><span class="idea" data-nb-ref-number="28" id="idea28" data-nb-words="7" data-nb-chars="55">Ulice. I&nbsp;ďábel udiven svůdnickou pohotovostí Faustovou.</span></p>
        <p class="chunk" data-nb-ref-number="30" data-nb-words="27" data-nb-chars="169"><span class="idea" data-nb-ref-number="29" id="idea29" data-nb-words="27" data-nb-chars="169">Večer. Markétka zde, jako i&nbsp;později, charakterizována monology a&nbsp;písněmi. Balada o&nbsp;králi v&nbsp;Thule z&nbsp;r. 1774; Thule&nbsp;– antické označení pohádkového ostrova někde na&nbsp;západu.</span></p>
        <p class="chunk" data-nb-ref-number="31" data-nb-words="4" data-nb-chars="41"><span class="idea" data-nb-ref-number="30" id="idea30" data-nb-words="4" data-nb-chars="41">Procházka. Silné akcenty protiklerikální.</span></p>
        <p class="chunk" data-nb-ref-number="32" data-nb-words="13" data-nb-chars="81"><span class="idea" data-nb-ref-number="31" id="idea31" data-nb-words="13" data-nb-chars="81">U&nbsp;sousedky. Martina postava i&nbsp;humor celé scény mají něco z&nbsp;tónu hanssachsovského.</span></p>
        <p class="chunk" data-nb-ref-number="33" data-nb-words="15" data-nb-chars="107"><span class="idea" data-nb-ref-number="32" id="idea32" data-nb-words="15" data-nb-chars="107">Ulice. Faust marně hledá jméno pro svůj přemocný cit&nbsp;– důležité doznání nevyslovitelnosti vnitřního života.</span></p>
        <p class="chunk" data-nb-ref-number="34" data-nb-words="18" data-nb-chars="135"><span class="idea" data-nb-ref-number="33" id="idea33" data-nb-words="18" data-nb-chars="135">Zahrada. Paralelismus dvou velmi nestejných dvojic. Na&nbsp;Markétce silně vyzvednut mateřský cit před mateřstvím; Faust opět o&nbsp;nevýslovném.</span></p>
        <p class="chunk" data-nb-ref-number="35" data-nb-words="8" data-nb-chars="63"><span class="idea" data-nb-ref-number="34" id="idea34" data-nb-words="8" data-nb-chars="63">Besídka. Dějově se&nbsp;připíná bezprostředně k&nbsp;scéně předcházející.</span></p>
        <p class="chunk" data-nb-ref-number="36" data-nb-words="3" data-nb-chars="10"><span class="idea" data-nb-ref-number="35" id="idea35" data-nb-words="3" data-nb-chars="10">Les a&nbsp;sluj</span></p>
        <p class="chunk" data-nb-ref-number="37" data-nb-words="61" data-nb-chars="444"><span class="idea" data-nb-ref-number="36" id="idea36" data-nb-words="61" data-nb-chars="444">Faustův monolog v&nbsp;pětistopém nerýmovaném jambu vznikl v&nbsp;Římě 1788, rovněž následující dialog s&nbsp;Mefistofelem, jen závěr převzat z&nbsp;„Urfausta“. Odchylná forma Faustových výlevů, oprostivších se&nbsp;od&nbsp;rýmovaného knittelversu, ve&nbsp;shodě s&nbsp;pokusem o&nbsp;únik z&nbsp;ďáblových osidel smyslnosti. Tím ostřeji se&nbsp;od&nbsp;vstupní nálady samotářské odrážejí úštěpky pokušitelovy. V&nbsp;posledních výkřicích Faustových zhuštěny titanismus a&nbsp;vnitřní rozvrácenost Sturm und Drang.</span></p>
        <p class="chunk" data-nb-ref-number="38" data-nb-words="3" data-nb-chars="24"><span class="idea" data-nb-ref-number="37" id="idea37" data-nb-words="3" data-nb-chars="24">Vrcholící milostné drama</span></p>
        <p class="chunk" data-nb-ref-number="39" data-nb-words="10" data-nb-chars="80"><span class="idea" data-nb-ref-number="38" id="idea38" data-nb-words="10" data-nb-chars="80">Markétčina světnice. Monolog převzat z&nbsp;„Urfausta“, vášnivost jeho však ztlumena.</span></p>
        <p class="chunk" data-nb-ref-number="40" data-nb-words="17" data-nb-chars="135"><span class="idea" data-nb-ref-number="39" id="idea39" data-nb-words="17" data-nb-chars="135">Martina zahrada. Tzv. scéna katechizační, rovněž z&nbsp;„Urfausta“. Faustovo vyznání naplněno duchem panteismu, spřízněno tedy s&nbsp;pohanstvím.</span></p>
        <p class="chunk" data-nb-ref-number="41" data-nb-words="9" data-nb-chars="65"><span class="idea" data-nb-ref-number="40" id="idea40" data-nb-words="9" data-nb-chars="65">U&nbsp;kašny. Drastičnost i&nbsp;naturalismus ponechány v&nbsp;slohu „Urfausta“.</span></p>
        <p class="chunk" data-nb-ref-number="42" data-nb-words="20" data-nb-chars="135"><span class="idea" data-nb-ref-number="41" id="idea41" data-nb-words="20" data-nb-chars="135">Městský val. Modlitba k&nbsp;bohorodičce ponechána Goethem opět ve&nbsp;znění „Urfausta“, parafrazována a&nbsp;stupňována na&nbsp;konci 5. dějství 2. dílu.</span></p>
        <p class="chunk" data-nb-ref-number="43" data-nb-words="31" data-nb-chars="232"><span class="idea" data-nb-ref-number="42" id="idea42" data-nb-words="31" data-nb-chars="232">Noc, ulice před Markétčinými dveřmi. Začátek už&nbsp;v&nbsp;„Urfaustu“, celá scéna až&nbsp;1808. Mefistofelova píseň podle písně Ofeliiny v&nbsp;„Hamletu“. Valentinova povahokresba, zvl. scéna jeho umírání, sytě dokresluje prostředí měšťanské tragédie.</span></p>
        <p class="chunk" data-nb-ref-number="44" data-nb-words="16" data-nb-chars="123"><span class="idea" data-nb-ref-number="43" id="idea43" data-nb-words="16" data-nb-chars="123">Chrám. Scéna převzata z&nbsp;„Urfausta“, leč přemístěna. Zlý duch&nbsp;– nikoli Mefistofeles, spíše personifikace Markétčina svědomí.</span></p>
        <p class="chunk" data-nb-ref-number="45" data-nb-words="2" data-nb-chars="14"><span class="idea" data-nb-ref-number="44" id="idea44" data-nb-words="2" data-nb-chars="14">Valpružina noc</span></p>
        <p class="chunk" data-nb-ref-number="46" data-nb-words="254" data-nb-chars="1748"><span class="idea" data-nb-ref-number="45" id="idea45" data-nb-words="254" data-nb-chars="1748">Scéna projektována 1797, vypracována 1799 a&nbsp;v&nbsp;letech následujících. Podle náčrtků uchovaných v&nbsp;Goethově pozůstalosti je&nbsp;zřejmé, že&nbsp;partie zařaděné do&nbsp;konečného znění „Fausta“ jsou jenom částí rozvrhu velkorysejšího, v&nbsp;němž ďáblovská i&nbsp;čarodějnická účast měly být vystiženy ještě pádněji a&nbsp;v&nbsp;němž mj. měla být zbásněna krvelačnost inkvizice. Dějovým předpokladem scény jest, že&nbsp;Faust po&nbsp;svedení Markétčině je&nbsp;Mefistofelem zaplétán do&nbsp;nových, divočejších smyslových dobrodružství; prožívá je, ale ukojen jimi není, a&nbsp;ježto v&nbsp;něm stále žije obraz opuštěné milenky, vymaní se&nbsp;posléze z&nbsp;kouzelnických orgií. Prostředí líčeno podle prostonárodních podání i&nbsp;podle starých rytin znázorňujících sabat, tj. schůzku čarodějek s&nbsp;čerty a&nbsp;s&nbsp;jejich knížetem Satanem čili Uriánem. Pekelnická slavnost se&nbsp;koná v&nbsp;noci z&nbsp;30. dubna na&nbsp;1. květen, a&nbsp;to v&nbsp;pohoří Harcu, zvl. na&nbsp;vrcholku Brockenu či&nbsp;Bloksberku, kam se&nbsp;duchové sjíždějí na&nbsp;kozlech i&nbsp;na košťatech. Lokalita nejen vesnic Schierke a&nbsp;Elend, ale i&nbsp;skal (tzv. „Schnarcher“, Ilsenstein) byla Goethovi dobře známa, jak o&nbsp;tom svědčí i&nbsp;popis barev a&nbsp;dýmu. K&nbsp;německým tradicím přistupují literární analogie a&nbsp;časové narážky. Baubo, necudná postava antického bájesloví. Polosbory, typizace mužské a&nbsp;ženské hříšnosti, k&nbsp;tomu (věčná neplodnost) též satira literární; do&nbsp;aktualit přechází parodie starých pánů, jimiž portrétovány přežilé veličiny světa vojenského i&nbsp;politického, finančního i&nbsp;spisovatelského. Osvícenec, v&nbsp;originálu „Proktophantasmist“, tj. duchovidec, vyhojený z&nbsp;vidění tím, že&nbsp;si&nbsp;na&nbsp;zadek přiloží pijavky&nbsp;– karikatura berlínského rozumáře a&nbsp;cestopisce Nicolaiho, jenž se&nbsp;mj. zabýval otázkou strašidel v&nbsp;Telgu poblíže Berlína. Závěrem scény je&nbsp;dosti násilný přechod k&nbsp;následujícímu představení diletantů.</span></p>
        <p class="chunk" data-nb-ref-number="47" data-nb-words="3" data-nb-chars="19"><span class="idea" data-nb-ref-number="46" id="idea46" data-nb-words="3" data-nb-chars="19">Sen Valpuržiny noci</span></p>
        <p class="chunk" data-nb-ref-number="48" data-nb-words="125" data-nb-chars="914"><span class="idea" data-nb-ref-number="47" id="idea47" data-nb-words="125" data-nb-chars="914">Z&nbsp;roku 1797. Neústrojná vložka vsunutá do&nbsp;„Fausta“ jako satirická mezihra. Hlavní postavy vzaty z&nbsp;Shakespeara, Oberon, Titanie a&nbsp;Puk ze&nbsp;„Snu noci svatojanské“, Ariel z&nbsp;„Bouře“. Stavba intermezza (s&nbsp;trojnásobným čtyřverším Orchestru) velmi přesná; po&nbsp;počátečních pointách divadelnických a&nbsp;životních dochází na&nbsp;karikaturu osob i&nbsp;typů. Zvědavý cestující&nbsp;– Nicolai, pravověrný křesťan&nbsp;– Stolberg, severský umělec&nbsp;– Goethe; větrná korouhvička&nbsp;– kapelník Reichhardt nebo rektor Böttiger, Xenie&nbsp;– epigramatický cyklus Goethův a&nbsp;Schillerův, Hennings&nbsp;– jejich odpůrce, Musaget a&nbsp;Génius doby&nbsp;– Henningsovy literární podniky, Zvědavý cestující&nbsp;– do&nbsp;třetice Nicolai, jeřáb&nbsp;– Lavater, dítě světa&nbsp;– opět Goethe; persifláž jednotlivých filosofických směrů (idealistovo Já&nbsp;se&nbsp;zřejmou narážkou na&nbsp;Fichteho). Satira politická na&nbsp;kompromisníky, emigranty, zbohatlíky, dobrodruhy, lid. (Doba po&nbsp;francouzské revoluci!) Lyrické vyznění.</span></p>
        <p class="chunk" data-nb-ref-number="49" data-nb-words="3" data-nb-chars="28"><span class="idea" data-nb-ref-number="48" id="idea48" data-nb-words="3" data-nb-chars="28">Katastrofa milostné tragédie</span></p>
        <p class="chunk" data-nb-ref-number="50" data-nb-words="42" data-nb-chars="296"><span class="idea" data-nb-ref-number="49" id="idea49" data-nb-words="42" data-nb-chars="296">Ponurý den. Pole. Jediná scéna ponechaná v&nbsp;próze, převzatá z&nbsp;„Ur­fausta“, s&nbsp;drásavým protestem proti úzkoprsé spravedlnosti, soudící bludy a&nbsp;poklesky lásky. Nekonečný duch, jejž Faust vzývá, je&nbsp;duch země. Mefistofelovo Ona není první&nbsp;– bodavé, k&nbsp;odporu vyzývající projádření světaznalého cynismu.</span></p>
        <p class="chunk" data-nb-ref-number="51" data-nb-words="8" data-nb-chars="55"><span class="idea" data-nb-ref-number="50" id="idea50" data-nb-words="8" data-nb-chars="55">Noc. Širé pole. Přízračné vidění převzaté z&nbsp;„Urfausta“.</span></p>
        <p class="chunk" data-nb-ref-number="52" data-nb-words="65" data-nb-chars="477"><span class="idea" data-nb-ref-number="51" id="idea51" data-nb-words="65" data-nb-chars="477">Žalář. Děj z&nbsp;„Urfausta“, jehož silná próza (překladateli zde směrodatná při některých drobnostech) přelita do&nbsp;melodických, pololidových rýmů. Markétčina píseň podle lidové pohádky; její šílenství ukazuje k&nbsp;literární obdobě se&nbsp;scénami Ofelie. Tragédie vrcholí v&nbsp;odhodlání, že&nbsp;dvojnásobná vražednice, zavrhujíc Mefistofelovu pomoc, vydává se&nbsp;do&nbsp;rukou popravčího. Hlasem shůry Je&nbsp;zachráněna zjednán přechod k&nbsp;2. dílu a&nbsp;k&nbsp;motivu nebeského povznesení Markétčina v&nbsp;posledním dějství.</span></p>
        <p class="chunk" data-nb-ref-number="53" data-nb-words="3" data-nb-chars="18"><span class="idea" data-nb-ref-number="52" id="idea52" data-nb-words="3" data-nb-chars="18">DRUHÝ DÍL TRAGÉDIE</span></p>
        <p class="chunk" data-nb-ref-number="54" data-nb-words="2" data-nb-chars="12"><span class="idea" data-nb-ref-number="53" id="idea53" data-nb-words="2" data-nb-chars="12">PRVÉ DĚJSTVÍ</span></p>
        <p class="chunk" data-nb-ref-number="55" data-nb-words="7" data-nb-chars="42"><span class="idea" data-nb-ref-number="54" id="idea54" data-nb-words="7" data-nb-chars="42">Z&nbsp;posledních Goethových let, od&nbsp;roku 1826.</span></p>
        <p class="chunk" data-nb-ref-number="56" data-nb-words="2" data-nb-chars="15"><span class="idea" data-nb-ref-number="55" id="idea55" data-nb-words="2" data-nb-chars="15">Půvabná krajina</span></p>
        <p class="chunk" data-nb-ref-number="57" data-nb-words="73" data-nb-chars="537"><span class="idea" data-nb-ref-number="56" id="idea56" data-nb-words="73" data-nb-chars="537">Faust, trýzněn výčitkami svědomí, dožívá se&nbsp;léčivou mocí přírody, zosobněnou Arielem a&nbsp;skřítky, milosti snu, vyhojení, dočasného zapomínání. Arielova slova vycházejí stejně jako písňový vstup Prologu v&nbsp;nebi z&nbsp;mytické představy, že&nbsp;kruhovitý pohyb slunce je&nbsp;doprovázen sluchovým dojmem hřmění. Dantovské terciny Faustovy, vyjadřující odhodlání k&nbsp;dalšímu životu v&nbsp;nových oblastech, zakončeny pozorováním barev, do&nbsp;něhož optik Goethe vkládá přírodní i&nbsp;životní filosofii: našim smyslům není dostupná podstata věcí, jen jejich světelný odraz.</span></p>
        <p class="chunk" data-nb-ref-number="58" data-nb-words="3" data-nb-chars="18"><span class="idea" data-nb-ref-number="57" id="idea57" data-nb-words="3" data-nb-chars="18">V&nbsp;císařském paláci</span></p>
        <p class="chunk" data-nb-ref-number="59" data-nb-words="55" data-nb-chars="358"><span class="idea" data-nb-ref-number="58" id="idea58" data-nb-words="55" data-nb-chars="358">Faust (o němž se&nbsp;tu&nbsp;ani nemluví) uveden Mefistofelem na&nbsp;dvůr mladého lehkomyslného císaře, jehož říše ohrožena finanční zkázou. Zatím co&nbsp;hodnostáři si&nbsp;stěžují na&nbsp;úpadek státu, vysloví Mefistofeles, zaujavší místo zmizelého šaška, správnou diagnózu i&nbsp;radu: je&nbsp;třeba zaopatřit peníze, a&nbsp;to je&nbsp;možné proto, že&nbsp;pod povrchem půdy leží bez počtu neužitých pokladů.</span></p>
        <p class="chunk" data-nb-ref-number="60" data-nb-words="2" data-nb-chars="14"><span class="idea" data-nb-ref-number="59" id="idea59" data-nb-words="2" data-nb-chars="14">Prostranný sál</span></p>
        <p class="chunk" data-nb-ref-number="61" data-nb-words="325" data-nb-chars="2357"><span class="idea" data-nb-ref-number="60" id="idea60" data-nb-words="325" data-nb-chars="2357">Tato nejrozměrnější scéna, prodloužená na&nbsp;újmu celkové jednot­nosti, zavinila mnohé nedorozumění, způsobila, že&nbsp;druhý díl tragédie bývá nesprávně chápán a&nbsp;označován za&nbsp;báseň abstraktní, neživotnou apod. A&nbsp;přec právě zde neběží o&nbsp;nic jiného nežli o&nbsp;zcela konkrétní popis velmi živé a&nbsp;nesymbolické události, tj. dvorského plesu, při jehož jednotlivých skupinách a&nbsp;postavách autor užil italských, velmi názorných předloh. Nebezpečí je&nbsp;v&nbsp;neústrojné rozvleklosti scény, která s&nbsp;vnitřním smyslem faustovského vývoje souvisí jen volně; ba, jak vidno ze&nbsp;scénických poznámek, hodlal Goethe portréty jednotlivých stavů a&nbsp;představitelů básnictví dokonce ještě rozmnožit. Druhé úskalí, zaviněné Goethem, je&nbsp;ve&nbsp;slovech Chlapce-vozataje: Neboť my&nbsp;jsme jinotaje; kterýmžto úslovím však nijak neměl být opsán úmysl básníkův, nýbrž jen vystižen význam některých součástí dvorské slavnosti. Za&nbsp;karnevalu, jehož se&nbsp;účastní císař a&nbsp;v&nbsp;němž účastníci a&nbsp;účastnice vystupují v&nbsp;různých přestrojeních jak občanských, tak alegorických, hodlá Mefistofeles uskutečniti svůj záměr. Zprvu přicházejí na&nbsp;ples zástupci toho neb onoho stavu (zahradnice jako chvalořečnice umělých květin, oliva jako symbol míru; drasticky popsaná matka s&nbsp;vdavekchtivou dcerou, opilec s&nbsp;pijáckou písničkou, dřevorubci, cizopasníci atd.) Poté dochází na&nbsp;skupiny mytologické, jejichž smysl je&nbsp;proti antickému bájesloví modernizován; nejzřejměji se&nbsp;to&nbsp;jeví na&nbsp;třech Parkách. (Zoïlo-Thersites&nbsp;– spojení pověstného kritika starověku s&nbsp;neméně pověstným zbabělcem.) Přímo k&nbsp;provedení Mefistofelova plánu hledí už&nbsp;dvojice Chlapce-vozataje a&nbsp;Pluta: onen je&nbsp;představitelem marnotratně hýřící a&nbsp;hravé fantazie básnické (jako v&nbsp;3. dějství Euforin), kdežto Plutus, pod jehož maskou se&nbsp;skrývá Faust, zosobňuje bohatství hmotné. K&nbsp;nim je&nbsp;přiřaděn vilný lakomec, jehož kostým navlekl Mefistofeles. Přestrojen za&nbsp;Pana, tj. boha všehomíra, vystupuje posléze sám císař se&nbsp;svými antickými a&nbsp;bájeslovnými průvodci (v&nbsp;Satyrovi ožívá sloh mladistvého Goethova „Satyra“, Gnómové&nbsp;– strážci trojího přikázání Nezabiješ! Nepokradeš! Ne­sesmilníš! Obrové jsou postavy německých erbů, nymfy navazují na&nbsp;antickou báji o&nbsp;Panovi, spícím o&nbsp;polednách). Deputace gnómů podává Panovi lístky, tj. asignáty, k&nbsp;podpisu (scénická poznámka v&nbsp;originále chybí); ihned poté vznikne v&nbsp;sále vřava, způsobená požárem, jejž Plutus (Faust) vznítil a&nbsp;zažehná.</span></p>
        <p class="chunk" data-nb-ref-number="62" data-nb-words="1" data-nb-chars="7"><span class="idea" data-nb-ref-number="61" id="idea61" data-nb-words="1" data-nb-chars="7">Libosad</span></p>
        <p class="chunk" data-nb-ref-number="63" data-nb-words="48" data-nb-chars="330"><span class="idea" data-nb-ref-number="62" id="idea62" data-nb-words="48" data-nb-chars="330">Po&nbsp;nočním zmatku jitřní slunce a&nbsp;smír; říše zachráněna Me­fistofelovým vynálezem&nbsp;– papírových peněz. (Podněty k&nbsp;tomuto motivu z&nbsp;historie Ludvíka XIV. i&nbsp;ze soudobého věku Napoleonova; bankocetle, rakouský krach aj.) Kdežto císařovi služebníci za&nbsp;nových poměrů zůstanou stejní, jako byli, stává se&nbsp;z&nbsp;jediného šaška spořivý hospodář.</span></p>
        <p class="chunk" data-nb-ref-number="64" data-nb-words="2" data-nb-chars="13"><span class="idea" data-nb-ref-number="63" id="idea63" data-nb-words="2" data-nb-chars="13">Temná galerie</span></p>
        <p class="chunk" data-nb-ref-number="65" data-nb-words="134" data-nb-chars="898"><span class="idea" data-nb-ref-number="64" id="idea64" data-nb-words="134" data-nb-chars="898">Proti předcházející scéně nový kontrast náladou i&nbsp;obsahem. Dějová osnova ze&nbsp;starých lidových knih: Faust má&nbsp;před císařem vyvolati obraz Helenin a&nbsp;Paridův, nejkrásnějších lidí starověku. Způsob však, jak toto kouzlo provésti, je&nbsp;Goethem pojat zcela nově a&nbsp;uvádí do&nbsp;nejhlubších a&nbsp;nejodvážnějších oblastí jeho myšlenkového světa. Aby se&nbsp;zmocnil idolů helénských lidí, nad nimiž Mefistofeles jakožto bytost severská nemá moci, musí Faust k&nbsp;matkám, tj. kamsi mimo čas a&nbsp;prostor, do&nbsp;říše pouhých ideí, jimž jsou podrobeny zjevy (fenomény) pozemského bytí. Se&nbsp;symbolem matek setkal se&nbsp;Goethe u&nbsp;antických autorů (u Plutarcha), magická síla však, jíž zvuk jména „matky“ na&nbsp;Fausta působí, souvisí s&nbsp;jeho psychologií, s&nbsp;nepřiznanou představou Markétky a&nbsp;s&nbsp;nedoslovenou symbolikou celého díla. Scéna ponořena do&nbsp;tajuplného ovzduší myšlenkově erotického, v&nbsp;němž mocným dojmem působí i&nbsp;symboly trojnožky a&nbsp;klíče.</span></p>
        <p class="chunk" data-nb-ref-number="66" data-nb-words="3" data-nb-chars="18"><span class="idea" data-nb-ref-number="65" id="idea65" data-nb-words="3" data-nb-chars="18">Jasně ozářené sály</span></p>
        <p class="chunk" data-nb-ref-number="67" data-nb-words="22" data-nb-chars="152"><span class="idea" data-nb-ref-number="66" id="idea66" data-nb-words="22" data-nb-chars="152">Opět kontrastující nálada, humorné žánry v&nbsp;tónu bujných partií 1.&nbsp;dílu. Užití středověkých motivů, pověr aj. Ke&nbsp;konci doznívání magické scény předchozí.</span></p>
        <p class="chunk" data-nb-ref-number="68" data-nb-words="2" data-nb-chars="12"><span class="idea" data-nb-ref-number="67" id="idea67" data-nb-words="2" data-nb-chars="12">Rytířský sál</span></p>
        <p class="chunk" data-nb-ref-number="69" data-nb-words="75" data-nb-chars="542"><span class="idea" data-nb-ref-number="68" id="idea68" data-nb-words="75" data-nb-chars="542">V&nbsp;atmosféře a&nbsp;ději slučují se&nbsp;obě scény předcházející. Šlehy na&nbsp;dvorskou společnost; architekt, ctitel gotiky; souznění smyslových dojmů; krása architektonická doplněná vjemy akustickými; mládí pojato jako výdech vůně; astrolog oněmí před krásou Heleninou; učenec paroduje moudrost homérských starců. Faust, vyvolav antické zjevy jménem matek, vzplane smyslnou náruživostí k&nbsp;Heleně, prohřeší se&nbsp;na&nbsp;vznešeném řádu ideí a&nbsp;splatil by&nbsp;to, nebýt Mefistofela, životem. Aby došel skutečné Heleniny lásky, nutno nastoupiti jinou cestu nežli k&nbsp;matkám.</span></p>
        <p class="chunk" data-nb-ref-number="70" data-nb-words="2" data-nb-chars="13"><span class="idea" data-nb-ref-number="69" id="idea69" data-nb-words="2" data-nb-chars="13">DRUHÉ DĚJSTVÍ</span></p>
        <p class="chunk" data-nb-ref-number="71" data-nb-words="6" data-nb-chars="38"><span class="idea" data-nb-ref-number="70" id="idea70" data-nb-words="6" data-nb-chars="38">Básněno od&nbsp;roku 1828, rozvrženo dříve.</span></p>
        <p class="chunk" data-nb-ref-number="72" data-nb-words="3" data-nb-chars="19"><span class="idea" data-nb-ref-number="71" id="idea71" data-nb-words="3" data-nb-chars="19">Pokoj, kdys Faustův</span></p>
        <p class="chunk" data-nb-ref-number="73" data-nb-words="98" data-nb-chars="696"><span class="idea" data-nb-ref-number="72" id="idea72" data-nb-words="98" data-nb-chars="696">Návrat k&nbsp;místnímu i&nbsp;dějovému východisku 1. dílu, tím ostřeji vystupují změny jednotlivých námětů, postav i&nbsp;prohlubujících se&nbsp;myšlenek. Mefistofeles jako před scénou smlouvy pánem hmyzu, jenž ho&nbsp;vítá. Zbožný famulus Nikodemus, věrný sluha Faustova nástupce Wagnera, zato bakalář&nbsp;– zástupce náročného, chvástavého mládí, v&nbsp;nějž se&nbsp;změnil někdejší stydlivý žák: teď je&nbsp;drzým opovrhovatelem starými pány a&nbsp;starými směry. Povýšeně, jako Fichtův žák (absolutně), se&nbsp;posmívá zkušenosti, neuznává požadavku zdvořilosti, navrhuje, aby, kdo je&nbsp;přes třicet (blasfemická narážka na&nbsp;Krista), byl utracen; je&nbsp;typickým představitelem mladé generace, která se&nbsp;domnívá, že&nbsp;teprve jejím příchodem byl stvořen svět.</span></p>
        <p class="chunk" data-nb-ref-number="74" data-nb-words="1" data-nb-chars="9"><span class="idea" data-nb-ref-number="73" id="idea73" data-nb-words="1" data-nb-chars="9">Laboratoř</span></p>
        <p class="chunk" data-nb-ref-number="75" data-nb-words="209" data-nb-chars="1430"><span class="idea" data-nb-ref-number="74" id="idea74" data-nb-words="209" data-nb-chars="1430">Neméně se&nbsp;změnil někdejší Faustův famulus a&nbsp;protiklad Wagner. Kdysi pedant filologické úzkostlivosti, zůstal věren své víře ve&nbsp;vědecký pokrok, uskutečňuje jej však na&nbsp;novém poli, přírodovědeckém, a&nbsp;aby dokázal, že&nbsp;není tajemství, pokouší se&nbsp;o&nbsp;to nejvyšší: chce sestrojit mechanicko-chemickou cestou sám život. Dlouholeté marné usilování je&nbsp;korunováno výsledkem teprve ve&nbsp;chvíli, kdy do&nbsp;laboratoře vstupuje Mefistofeles, který se&nbsp;tak rodícímu se&nbsp;Homunkulovi stává kmotrem. Postava Homunkula, tj. uměle zrobeného človíčka, vzrostla Goethovi z&nbsp;přírodně filosofických spekulací, živených Paracelsem a&nbsp;dávnými bájemi. Vytvořen suše vědeckou, ne&nbsp;organickou, ne&nbsp;přírodní cestou, je&nbsp;Homunkulus nadán skvělými vlastnostmi duševními, proto touží po&nbsp;uplatnění své energie, proto dovede uhodnouti, že&nbsp;Faust sní o&nbsp;vzniku milované Heleny ze&nbsp;spojení Lédy a&nbsp;Dia, převtěleného v&nbsp;labuť: ale na&nbsp;volném vzduchu tvor uměle vyrobený existovati nemůže, i&nbsp;touží po&nbsp;dodatečném dotvoření ústrojném a&nbsp;radí k&nbsp;pouti, na&nbsp;níž také Faust by&nbsp;došel svého vyhojení a&nbsp;vyplnění své tužby po&nbsp;Heleně. Touto radou, jejímž cílem je&nbsp;Řecko, osvědčuje Homunkulus, že&nbsp;má&nbsp;větší rozhled než Mefistofeles, kterému jméno Farsalos je&nbsp;jen připomínkou starých bojů politických, ale který rovněž zahoří touhou po&nbsp;Helladě, jakmile se&nbsp;mu&nbsp;naskytne vyhlídka, že&nbsp;tam bude moci ukojit svou vilnost. Wagner, jenž ani jako experimentátor nepřestal být knižním učencem, té&nbsp;pouti se&nbsp;neúčastní.</span></p>
        <p class="chunk" data-nb-ref-number="76" data-nb-words="3" data-nb-chars="23"><span class="idea" data-nb-ref-number="75" id="idea75" data-nb-words="3" data-nb-chars="23">Klasická Valpuržina noc</span></p>
        <p class="chunk" data-nb-ref-number="77" data-nb-words="199" data-nb-chars="1348"><span class="idea" data-nb-ref-number="76" id="idea76" data-nb-words="199" data-nb-chars="1348">Rozvržena koncem roku 1826, zbásněna v&nbsp;prvé půli 1830. Před třetím dějstvím, v&nbsp;němž ožívá antická poezie po&nbsp;svých stránkách velebných a&nbsp;tragických, je&nbsp;tu&nbsp;podán obraz toho, co&nbsp;ve&nbsp;starověkých bájích bylo nestvůrného a&nbsp;přízračného, spolu i&nbsp;vášnivého a&nbsp;romantického. Tím se&nbsp;koncepce starého Řecka, která Winckelmannem byla pro 18. století ustálena příliš hladce a&nbsp;harmonicky, zneklidňuje, zpestřuje a&nbsp;vzrušuje, nabývajíc tvarů až&nbsp;barokně nadnesených a&nbsp;orgiasticky rozvířených. Může tedy Goethe zbásnit cosi jako sabat antické mytologie, který je&nbsp;protějškem a&nbsp;stupňováním pitvor severských a&nbsp;proti Valpuržině noci, lokalisované v&nbsp;1. dílu na&nbsp;Brockenu, má&nbsp;nárok na&nbsp;označení Valpuržiny noci klasické. Celá partie propletena odvážnými analogiemi a&nbsp;nejsmělejší ironií, někde zabřídá do&nbsp;poezie učenecky antikvářské, v&nbsp;čelných však částech je&nbsp;duchaplnou modernizací řeckých motivů a&nbsp;do hlavního děje tragédie je&nbsp;vpletena trojím pásmem rozmarně se&nbsp;prostupujícím: Faust kráčí od&nbsp;postavy k&nbsp;postavě jako pohádkový hrdina, vyptávající se&nbsp;na&nbsp;cestu, jež by&nbsp;ho&nbsp;zavedla k&nbsp;metě jeho tužeb, Heleně; Mefistofeles očmuchává půdu, vzpomíná na&nbsp;severský domov, spílá nehostinnému jihu, zvl. tehdy, cítí-li se&nbsp;zklamán ve&nbsp;své choutce po&nbsp;dobrodružství; Homunkulus jde od&nbsp;filosofa k&nbsp;filosofovi, od&nbsp;poloboha k&nbsp;polobohu, pátraje po&nbsp;možnosti, jež by&nbsp;mu&nbsp;pomohla organicky se&nbsp;dotvořit.</span></p>
        <p class="chunk" data-nb-ref-number="78" data-nb-words="274" data-nb-chars="1791"><span class="idea" data-nb-ref-number="77" id="idea77" data-nb-words="274" data-nb-chars="1791">Farsalská pole. Na&nbsp;proslulém bojišti, kde Pompeius byl poražen Caesarem, dumá kouzelnice Erichtho v&nbsp;jambickém šestiměru antických tragédií o&nbsp;nestálosti moci (s narážkou&nbsp;– podle Arn. Krause&nbsp;– též na&nbsp;české dějiny). Faustova prvá myšlenka, jakmile se&nbsp;dotkl řecké půdy, která je&nbsp;mu&nbsp;jako obru Antaiovi pravou matkou, patří Heleně. Hrčiví nozi (německy Greife), prvé nestvůry, s&nbsp;nimiž se&nbsp;Mefistofeles setkává, libují si&nbsp;v&nbsp;slovních hříčkách a&nbsp;rachotivé hlásce r&nbsp;(jejich vstup musil tudíž být přeložen zcela volně). Báje o&nbsp;mravencích, zlatu, Arimaspech&nbsp;– ze&nbsp;starých pramenů. Old Iniquity je&nbsp;označení neřesti neb ďábla ve&nbsp;starých anglických moralitách; rozluštění hádanky Sfing je: ďábel; Sfingy jsou symbolem stálosti, nehybnosti; Chiron&nbsp;– Kentaur, vynikající znalostmi a&nbsp;léčivou i&nbsp;výchovnou mocí. Stymfalští ptáci&nbsp;– z&nbsp;bájí herakleovských; Lamie&nbsp;– obludy chtivé lidského masa a&nbsp;krve. Božstvem proudu Peneia vnesen lyričtější písňový tón, tvořící přechod k&nbsp;novému Faustovu snu, jenž opět krouží kolem zrození Helenina. Chiron, syn Filyřin, vykládá Faustovi o&nbsp;nejskvělejších hrdinech argonautské pověsti a&nbsp;přes vynucené vypravování o&nbsp;Herakleovi dostává se&nbsp;k&nbsp;horování o&nbsp;Heleně, jakož i&nbsp;k&nbsp;filologickým sporům o&nbsp;ni. K&nbsp;Heleně však nemůže Fausta zavést sám. Zanese jej tedy alespoň k&nbsp;věštkyni Manto, která, setrvávajíc ve&nbsp;svém velebném klidu, je&nbsp;pravým Chironovým protikladem. A&nbsp;tato Eskulapova dcera jediná je&nbsp;s&nbsp;to, aby Fausta zavedla do&nbsp;říše mrtvých, kde od&nbsp;Persefony má&nbsp;si&nbsp;vyprositi Helenu. Pohříchu scéna Faustova v&nbsp;podsvětí, která by&nbsp;byla zdůvodnila, že&nbsp;a&nbsp;proč Helena se&nbsp;smí navrátit mezi živoucí, Goethem dobásněna nebyla, ba&nbsp;do&nbsp;definitivního Fausta ani nepojaty náčrty sem hledící. Zeje tedy po&nbsp;rozmluvě Faustově s&nbsp;Manto dějová mezera, nejcitelnější jak v&nbsp;básni, tak zvl. při představení na&nbsp;jevišti.</span></p>
        <p class="chunk" data-nb-ref-number="79" data-nb-words="205" data-nb-chars="1418"><span class="idea" data-nb-ref-number="78" id="idea78" data-nb-words="205" data-nb-chars="1418">Na&nbsp;horním Peneiu. Klidný svět antické přírody je&nbsp;porušen zemětřesením (Seismem), což má&nbsp;za&nbsp;následek, že&nbsp;Sirény, polekány náhlým vznikem nového horstva, odplouvají do&nbsp;Egejského moře, kde v&nbsp;následující scéně klasická Valpuržina noc vyznívá. Dějově i&nbsp;myšlenkově využil Goethe znalostí a&nbsp;zásad geologických. Násilným porušením zemského povrchu vzniká řada nových tvorečků (Pygmeů čili pidimužů, Daktylů čili palečků), kteří, velikášsky organizováni svými stařešiny a&nbsp;vojevůdci, dají se&nbsp;do&nbsp;zločinné války s&nbsp;volavkami a&nbsp;vyhubí je. Zemětřesením jsou vyvolány též diskuse mezi filosofy Anaxagorou a&nbsp;Thaletem, z&nbsp;nichž onen, přívrženec teorie o&nbsp;násilnickém převratu, je&nbsp;ironizován, ba&nbsp;blamován (kde létající povětroň má&nbsp;za&nbsp;měsíc), kdežto moudrý Thales věří v&nbsp;nenáhlý vznik všeho bytí z&nbsp;vody a&nbsp;stává se&nbsp;tak rádcem Homunkulovi. Vložen je&nbsp;děj vilného Mefistofela, zaplétaného do&nbsp;směšného dobrodružství s&nbsp;Lamiemi a&nbsp;konfrontovaného s&nbsp;antickou ďáblicí Empusou. Od&nbsp;Harcu k&nbsp;Řecku sami svaci – pointovaný výraz pro spříznění strašidelných postav na&nbsp;severu a&nbsp;na jihu. Závěrečné setkání Mefistofelovo s&nbsp;Forkyadami tvoří dějově přechod k&nbsp;třetímu aktu. Tři dcery Forkyovy, vynikající šeredností, jsou Mefistofelem tragikomicky uctívány (Ops, Rhea, Chaos, Moiry&nbsp;– stará božstva) a&nbsp;rouhavě srovnávány se&nbsp;svatou Trojicí; podle antických nestvůr přetvoří Mefistofeles svou tvář, takže se&nbsp;v&nbsp;dějství Heleninu objeví v&nbsp;podobě staré ohyzdné šafářky.</span></p>
        <p class="chunk" data-nb-ref-number="80" data-nb-words="210" data-nb-chars="1447"><span class="idea" data-nb-ref-number="79" id="idea79" data-nb-words="210" data-nb-chars="1447">Skalnaté zátoky Egejského moře. Závěr klasické Valpuržiny noci ovládán poezií kouzelné luny a&nbsp;bájemi o&nbsp;životodárné moci vody. Pozemské Sirény se&nbsp;do&nbsp;zálivů utekly před zemětřesením, kdežto bytosti mořské (Nereovny a&nbsp;Tritoni) odplouvají, aby z&nbsp;ostrova Samothraké přivezly podivná božstva, tišící bouři, tzv. Kabiry, s&nbsp;nimiž se&nbsp;pak skutečně vracejí (žerty na&nbsp;učené spory o&nbsp;počtu a&nbsp;významu záhadných těch Kabirů). V&nbsp;Egejském moři dochází svého naplnění osud Homunkulův: Thaletem přiveden k&nbsp;Nereovi, tímto k&nbsp;Proteovi, roztříští se&nbsp;Homunkulus ve&nbsp;své zkumavce, ježto, jat přemírnou vášní milostnou, narazil na&nbsp;trůn mořské víly Galatey; rozlije se&nbsp;do&nbsp;vln a&nbsp;způsobí mořské světélkování. Scéna přeplněna narážkami na&nbsp;antické báje (Telchinové, prví tvůrcové soch, znázorňující bohy v&nbsp;lidské podobě; Hippokampové, skřížení koňů a&nbsp;delfínů; Psyllové a&nbsp;Marsové, cizokrajní zaklínači; orel, lev, kříž, půlměsíc&nbsp;– narážka na&nbsp;střídání vlád nad ostrovem Kyprem pod Římem a&nbsp;Benátkami, křesťanstvím a&nbsp;islámem). Zároveň však je&nbsp;závěr klasické Valpuržiny noci významným příspěvkem ke&nbsp;Goethovu učení o&nbsp;vzniku organismů vyšších z&nbsp;nižších a&nbsp;o&nbsp;posmrtném trvání zdatných jedinců (tamtéž), jakož i&nbsp;vysokým projevem přírodního básnictví, prolnutého erotickým smutkem; to&nbsp;se&nbsp;projevuje zvlášť ve&nbsp;verších Doridek, toužících po&nbsp;stálosti lásky, v&nbsp;roztoužení Nereově po&nbsp;odplouvající dceři a&nbsp;ve vší apoteóze plynulého vodního živlu. Oslavou čtvera živlů pak přírodní mýtus vyvrcholen.</span></p>
        <p class="chunk" data-nb-ref-number="81" data-nb-words="2" data-nb-chars="13"><span class="idea" data-nb-ref-number="80" id="idea80" data-nb-words="2" data-nb-chars="13">TŘETÍ DĚJSTVÍ</span></p>
        <p class="chunk" data-nb-ref-number="82" data-nb-words="5" data-nb-chars="33"><span class="idea" data-nb-ref-number="81" id="idea81" data-nb-words="5" data-nb-chars="33">Započato už&nbsp;1800, dokončeno 1825.</span></p>
        <p class="chunk" data-nb-ref-number="83" data-nb-words="5" data-nb-chars="32"><span class="idea" data-nb-ref-number="82" id="idea82" data-nb-words="5" data-nb-chars="32">Před Menelaovým palácem v&nbsp;Spartě</span></p>
        <p class="chunk" data-nb-ref-number="84" data-nb-words="185" data-nb-chars="1272"><span class="idea" data-nb-ref-number="83" id="idea83" data-nb-words="185" data-nb-chars="1272">Chironovo slovo Čas básníky nepoutá uvedeno v&nbsp;skutek. Děj přechází z&nbsp;doby přibližně 16. století do&nbsp;antiky, deset let po&nbsp;skončení trojské války. Menelaova choť Helena (jíž Persefonou na&nbsp;žádost Faustovu vrácen život) připlouvá do&nbsp;Sparty a&nbsp;dovídá se&nbsp;od&nbsp;Forkyady (Mefistofela), že&nbsp;má&nbsp;být se&nbsp;svými mladistvými družkami obětována. Přijme návrh Forkyadin, aby její starověký hrad byl obtočen gotickou tvrzí Faustovou a&nbsp;jeho severskou říší: opět tedy skok přes řadu staletí! (Na mysli tane básníkovi doba křižáckých válek, kdy Balkánský poloostrov ovládnut Germány.) Tento volně vymyšlený děj vpraven do&nbsp;formy přísné klasické tragédie: z&nbsp;ní má&nbsp;Goethe vstupní a&nbsp;pak převládající jambický trimetr, volné, ale symetricky stavěné rytmy sboru, jakož i&nbsp;několikrát se&nbsp;vyskytující tetrametr trochejský; stejně ukazuje ke&nbsp;vzoru antickému, zvl. k&nbsp;Euripidovi, útvar stichomythie&nbsp;&nbsp;a&nbsp;dialog v&nbsp;dvojverších. Psychologicky nejzávažnější je&nbsp;motiv, že&nbsp;Helena (jen kouzelně a&nbsp;na čas oživená) hroutí se&nbsp;do&nbsp;mrákot polosmrti pod připomínkou své erotické minulosti a&nbsp;svého někdejšího jen zdánlivého života: odtud, jakož i&nbsp;z&nbsp;přízračnosti zjevu Forkyadina vzniká těžká chmura tajemství, obestírající scénu, jejíž závěr (sborová píseň) líčí vplouvání mladých helénských bytostí do&nbsp;neznámého jim středověku.</span></p>
        <p class="chunk" data-nb-ref-number="85" data-nb-words="3" data-nb-chars="21"><span class="idea" data-nb-ref-number="84" id="idea84" data-nb-words="3" data-nb-chars="21">Vnitřní nádvoří hradu</span></p>
        <p class="chunk" data-nb-ref-number="86" data-nb-words="209" data-nb-chars="1395"><span class="idea" data-nb-ref-number="85" id="idea85" data-nb-words="209" data-nb-chars="1395">Stupňuje se&nbsp;tragický prvek velebné krásy královniny, kontrastované s&nbsp;půvabem lehkovážných a&nbsp;líbivých dívek sboru: Helena proti své vůli všude zasévala rozkol a&nbsp;svár; vzpomíná svého někdejšího, prý jen idolovitého života (v Egyptě, kde prý&nbsp;– žila v&nbsp;nepravé, zdvojené podobě). Krása, jíž kdysi vznícena trojská válka, má&nbsp;zhoubný následek i&nbsp;na Faustově hradu: oslněn zářivým Heleniným zjevem zapomíná Lynkeus (= rysooký) hlásit její příchod a&nbsp;propadá hrdlem; dostává se&nbsp;mu&nbsp;však od&nbsp;ní&nbsp;milosti; v&nbsp;jeho vypravování zachyceny rysy z&nbsp;doby stěhování národů. Byl-li prvý Helenin skutek v&nbsp;novém prostředí projevem její (antické) humanity, pokouší se&nbsp;před Faustem o&nbsp;to, aby nalezla nový výraz pro svůj citový život: kdežto vstup Faustův&nbsp;&nbsp;držen (proti jejím klasickým trimetrům) v&nbsp;shakespearovském blankversu, jsou slova Lynkeova poutána rýmem, a&nbsp;tento souzvuk, jímž tón k&nbsp;tónu mile přilíná, ji&nbsp;zalahodí v&nbsp;sluch; i&nbsp;učí se&nbsp;pak od&nbsp;Fausta mluvit v&nbsp;rýmech (jejich výklad z&nbsp;erotiky podobně jako v&nbsp;„Západovýchodním dívánu“). Neostyšně projevovaná láska knížete a&nbsp;kněžny (ve slohu blízkém Shakespearovu „Antoniu a&nbsp;Kleopatře“) přerušena Forkyadinou (= Mefistofelovou) zprávou o&nbsp;blížícím se&nbsp;nepříteli; ve&nbsp;Faustových povelech zmínky o&nbsp;rozdílení polouostrova Peloponnesu mezi germánské kmeny. K&nbsp;závěru líčí Faust (po odražení nepřátelského vojska) slast lásky v&nbsp;rajské Arkádii, příznačném to&nbsp;řeckém kraji štěstí a&nbsp;idyl.</span></p>
        <p class="chunk" data-nb-ref-number="87" data-nb-words="2" data-nb-chars="10"><span class="idea" data-nb-ref-number="86" id="idea86" data-nb-words="2" data-nb-chars="10">Stinný háj</span></p>
        <p class="chunk" data-nb-ref-number="88" data-nb-words="225" data-nb-chars="1568"><span class="idea" data-nb-ref-number="87" id="idea87" data-nb-words="225" data-nb-chars="1568">Epicky zahájená (vousáči = diváci), zpěvně, až&nbsp;libretisticky provedená tragédie Euforionova: Helenin a&nbsp;Faustův syn, řecky pojmenovaný, je&nbsp;mluvčím ryzí, po&nbsp;výškách roztoužené poezie; tedy, jako předtím chlapec vozataj, symbolem svobodné obrazivosti; spolu, jakožto zplozenec antické Řekyně a&nbsp;středověkého Germána, zástupcem umění romantického, vzniklého z&nbsp;prolnutí klasiky a&nbsp;gotiky. V&nbsp;povahokresbě krásného, ctižádostivého, po&nbsp;bojích prahnoucího a&nbsp;zkáze zasvěceného mladíka užívá Goethe několika rysů z&nbsp;poety vroucně milovaného, z&nbsp;lorda Byrona, jenž roku 1824 zahynul v&nbsp;bojích za&nbsp;svobodu nového Řecka. Starý Olymp klesá melodickým kouzlem nového básnictví; Co&nbsp;lehce získat smím…– Euforionovo životní motto; plameny&nbsp;– náznak smyslnosti, z&nbsp;níž je&nbsp;bojovníku se&nbsp;vymaniti; z&nbsp;dálky bouře – boj o&nbsp;svobodu Hellady; ostrov, Pelopova zem, tato zem&nbsp;– jih Řecka; známá postava&nbsp;– Byronova; z&nbsp;půdy&nbsp;– řecké.&nbsp;– Po&nbsp;Euforionově smrti umírá Helena. Sen antiky pro Fausta dosněn, zbývá mu&nbsp;v&nbsp;rukou jen její šat, symbol starověkého umění, jež ho&nbsp;mocí ideálu bude pozvedat nad všednosti. Také sbor dohrál svou úlohu: Panthalis, náčelnice, nenávidící brnkání rýmů, odchází dobrovolně za&nbsp;svou paní, jsouc jista svým životem posmrtným; jednotlivé dívky sboru naproti tomu nemají osobnosti, nejsou hodny individuální existence v&nbsp;podsvětí, splývají tedy s&nbsp;keři, skalami, vodstvem, vinicemi; tato metamorfóza dívek v&nbsp;přírodu, náležející k&nbsp;nejantičtějším, nejbásničtějším částem díla, provedena v&nbsp;duchu dionýsovského umění a&nbsp;orgiasmu. Posléze se&nbsp;i&nbsp;Mefistofeles Forkyas zbaví svého antického kostýmu.</span></p>
        <p class="chunk" data-nb-ref-number="89" data-nb-words="2" data-nb-chars="14"><span class="idea" data-nb-ref-number="88" id="idea88" data-nb-words="2" data-nb-chars="14">ČTVRTÉ DĚJSTVÍ</span></p>
        <p class="chunk" data-nb-ref-number="90" data-nb-words="28" data-nb-chars="181"><span class="idea" data-nb-ref-number="89" id="idea89" data-nb-words="28" data-nb-chars="181">Počato po&nbsp;tragédii Helenině 3. aktu, dokončeno až&nbsp;roku 1831 jakožto nejpozdější součást celé skladby; místy (na počátku druhého výjevu i&nbsp;v&nbsp;třetím výjevu) jeví stopy ochabující síly.</span></p>
        <p class="chunk" data-nb-ref-number="91" data-nb-words="1" data-nb-chars="8"><span class="idea" data-nb-ref-number="90" id="idea90" data-nb-words="1" data-nb-chars="8">Velehory</span></p>
        <p class="chunk" data-nb-ref-number="92" data-nb-words="205" data-nb-chars="1424"><span class="idea" data-nb-ref-number="91" id="idea91" data-nb-words="205" data-nb-chars="1424">Tvary oblak ve&nbsp;Faustových trimetrech&nbsp;&nbsp;popisovány s&nbsp;Goethovou odbornou znalostí přírodopisnou; Aurořina láska&nbsp;– Markétčina; po&nbsp;narážce na&nbsp;počátku 1. dějství teprve teď prvá jasná připomínka erotiky z&nbsp;1. dílu. Sedmimílová bota&nbsp;– pohádkový motiv, oblíbený u&nbsp;romantiků (Chamisso aj.). Mefistofelova rozmluva s&nbsp;Faustem vychází od&nbsp;věcí geologických, jež ďábel vykládá zdánlivě vážně, ve&nbsp;skutečnosti tím ďábelštěji: jako Anaxagoras v&nbsp;2. dějství, též on&nbsp;je&nbsp;přívrženec teorií vulkanistických a&nbsp;věří v&nbsp;nutnost násilných převratů jak přírodních, tak politických; bludný balvan, kameny, mosty, znamení&nbsp;– součásti skal, prostonárodní fantazií vykládány z&nbsp;působení satanova. K&nbsp;slovům o&nbsp;království světa přidává originál biblickou citaci: z&nbsp;4. kap. Matoušova evangelia. Rozmluva se&nbsp;stáčí na&nbsp;život velkoměstský, popisovaný se&nbsp;zřejmými narážkami na&nbsp;Paříž a&nbsp;Versailles Ludvíka XIV. Zde této země kruh a&nbsp;Zemí chci vládnout – příznaky změněného smýšlení Faustova: antický svět estetiky vystřídán zájmy praktického života, erotika ustupuje zřetelům sociálním, veřejnému působení ve&nbsp;službách celku. Velkorysý plán směřuje k&nbsp;boji s&nbsp;mořským živlem, jehož příboji má&nbsp;být urváno neúrodné pobřeží; uskutečnění má&nbsp;se&nbsp;udáti za&nbsp;pomoci dobrého císaře, známého z&nbsp;2. dějství; popis pěstního práva; vojácká rada zřízena z&nbsp;tří obrů, pojmenovaných podle vzoru alegorického básnictví XVI. století, spolu podle tří hrdinů Davidových z&nbsp;2.&nbsp;knihy Samuelovy (23, 8).</span></p>
        <p class="chunk" data-nb-ref-number="93" data-nb-words="2" data-nb-chars="11"><span class="idea" data-nb-ref-number="92" id="idea92" data-nb-words="2" data-nb-chars="11">Na&nbsp;předhoří</span></p>
        <p class="chunk" data-nb-ref-number="94" data-nb-words="143" data-nb-chars="955"><span class="idea" data-nb-ref-number="93" id="idea93" data-nb-words="143" data-nb-chars="955">Podrobný a&nbsp;přesný, až&nbsp;rozvlekle provedený popis boje, v&nbsp;němž Faust a&nbsp;Mefisto svorně přispějí císaři proti vzdorocísaři. Faust předstupuje bez připomínky někdejšího svého působení na&nbsp;dvoře císařském&nbsp;– patrně nechce být poznán&nbsp;– zato vnáší do&nbsp;děje nový, zde skoro rušící rys: je&nbsp;vyslán jakýmsi černokněžníkem, jenž je&nbsp;prý císaři, zachránivšímu jej od&nbsp;upálení, zavázán k&nbsp;díku. Lupolapka, postava z&nbsp;8. kap. Izaiášovy. Jejími obřími průvodci vnesen do&nbsp;boje nadpřirozený živel, stupňovaný&nbsp;– rovněž za&nbsp;Mefistofelovy účasti&nbsp;– zbraněmi a&nbsp;standartami, jež byly přineseny ze&nbsp;starých zbrojnic. Dva přírodní zjevy: fata morgána a&nbsp;světlo sv. Eliáše; vznešený mistr&nbsp;– Sabiňan. Noh jako zvíře heraldické. Mefistofelova zpráva my&nbsp;vyhráli&nbsp;– šalba; boj naopak se&nbsp;kloní k&nbsp;císařovu neprospěchu a&nbsp;je vyhrán až&nbsp;zásluhou nových živlů přízračných: havrany, přeludem vln, trpaslíky. Závěr s&nbsp;přízračně vystupňovaným patosem stranictví&nbsp;– mohutné a&nbsp;vpravdě mefistofelské vyznění boje.</span></p>
        <p class="chunk" data-nb-ref-number="95" data-nb-words="2" data-nb-chars="18"><span class="idea" data-nb-ref-number="94" id="idea94" data-nb-words="2" data-nb-chars="18">Stan vzdorocísařův</span></p>
        <p class="chunk" data-nb-ref-number="96" data-nb-words="115" data-nb-chars="824"><span class="idea" data-nb-ref-number="95" id="idea95" data-nb-words="115" data-nb-chars="824">Berkdeber má&nbsp;lup za&nbsp;oprávněnou činnost vojákovu; trabanti uvědomují si, že&nbsp;vítězství dosaženo za&nbsp;pomoci běsů. Císař a&nbsp;čtyři knížata&nbsp;– rozdílení úřadů podle proslulé buly Karla IV., jíž úřad arcičíšníka přiřčen českému králi, ostatní hodnosti druhým kurfiřtům. Arcibiskup-arcikancléř zdůrazňuje svou dvojí&nbsp;– světskou i&nbsp;duchovní&nbsp;– funkci, jež mu&nbsp;dává nadpráví nad druhy, ba&nbsp;málem nad císařem. Parodie v&nbsp;závěru s&nbsp;ostrými přízvuky protiklerikálními.&nbsp;– Scéna provedena v&nbsp;alexandrinech, podle vzoru francouzských dramat, stejně jako dramatické pokusy mladého Goetha: tak navazuje metrika z&nbsp;posledního údobí básníkova na&nbsp;samé počátky. Předpokládán je&nbsp;výjev (neprovedený, předpověděný už&nbsp;dříve), kterak Faust (muž onen pověstný) dostává vyžádaný břeh lénem od&nbsp;císaře: nedobásněná situace, nezbytná pro porozumění následujících scén.</span></p>
        <p class="chunk" data-nb-ref-number="97" data-nb-words="2" data-nb-chars="12"><span class="idea" data-nb-ref-number="96" id="idea96" data-nb-words="2" data-nb-chars="12">PÁTÉ DĚJSTVÍ</span></p>
        <p class="chunk" data-nb-ref-number="98" data-nb-words="24" data-nb-chars="158"><span class="idea" data-nb-ref-number="97" id="idea97" data-nb-words="24" data-nb-chars="158">Básněno v&nbsp;trojím údobí, kolem r. 1800, 1820, 1830; je&nbsp;básnickým i&nbsp;myšlenkovým vrcholem „Fausta“; stojí na&nbsp;nejstrmější výši německého ducha a&nbsp;německého výrazu.</span></p>
        <p class="chunk" data-nb-ref-number="99" data-nb-words="2" data-nb-chars="9"><span class="idea" data-nb-ref-number="98" id="idea98" data-nb-words="2" data-nb-chars="9">Širý kraj</span></p>
        <p class="chunk" data-nb-ref-number="100" data-nb-words="89" data-nb-chars="606"><span class="idea" data-nb-ref-number="99" id="idea99" data-nb-words="89" data-nb-chars="606">Filemon a&nbsp;Baukis&nbsp;– mytická jména idylických stařečků, známých z&nbsp;Ovidia, zde vystupujících v&nbsp;úloze chudých obyvatel přímoří. Poblíže jejich pobřežního domku započala se&nbsp;Faustova kolonizační práce, rozvržená v&nbsp;4. dějství a&nbsp;podporovaná nadpřirozenými silami a&nbsp;krutými oběťmi. Poutník, po&nbsp;letech se&nbsp;vracející na&nbsp;výspu, přesvědčuje se&nbsp;na&nbsp;vlastní oči o&nbsp;ohromnosti Faustova díla, jímž moře bylo daleko zahnáno od&nbsp;pevniny. Zatvrzelost obou stařečků, odmítajících vyměnit svůj stateček za&nbsp;nový, snad podle anekdot o&nbsp;pruském králi Friedrichu II., proti němuž vedl občanský, na&nbsp;svém majetku lpící soused úspěšnou při.</span></p>
        <p class="chunk" data-nb-ref-number="101" data-nb-words="1" data-nb-chars="5"><span class="idea" data-nb-ref-number="100" id="idea100" data-nb-words="1" data-nb-chars="5">Palác</span></p>
        <p class="chunk" data-nb-ref-number="102" data-nb-words="59" data-nb-chars="413"><span class="idea" data-nb-ref-number="101" id="idea101" data-nb-words="59" data-nb-chars="413">Faust stoletý. Lynkeus&nbsp;– sotva totožný se&nbsp;stejnojmenným věžníkem antickým z&nbsp;dřívějška. Faustovy netrpělivé výpady proti kapličce, stařečkům a&nbsp;klinkání vyplývají z&nbsp;jeho odmítání lidové víry a&nbsp;zvlášť z&nbsp;jeho nového, velitelského vědomí moci. Mefistofeles a&nbsp;tré obrů rozšiřují svými obchodními výpravami Faustovo panství po&nbsp;cizích končinách. Závěrečná pointa&nbsp;– narážka na&nbsp;epizodu z&nbsp;knihy starozákonných králů (I. 21).</span></p>
        <p class="chunk" data-nb-ref-number="103" data-nb-words="2" data-nb-chars="11"><span class="idea" data-nb-ref-number="102" id="idea102" data-nb-words="2" data-nb-chars="11">Hluboká noc</span></p>
        <p class="chunk" data-nb-ref-number="104" data-nb-words="66" data-nb-chars="449"><span class="idea" data-nb-ref-number="103" id="idea103" data-nb-words="66" data-nb-chars="449">Lynkeova píseň&nbsp;– výsostný výraz štěstí, jaké bylo vizuálnímu umění Goethovu zaručováno silou a&nbsp;darem vidění. Tím kormutlivější, že&nbsp;právě oči prostředkují bystrookému Lynkeovi obraz hrůzy&nbsp;– podívanou na&nbsp;požár založený Mefistofelem a&nbsp;třemi obry, jemuž za&nbsp;oběť padli oba stařečkové i&nbsp;jejich host-poutník. Faust na&nbsp;vrcholu pozemské moci, zatížen hříchem, byť nezamýšleným, nikterak neklesá pod tíhou zlého činu, nýbrž udržuje se&nbsp;ve&nbsp;své vzpurné velkosti.</span></p>
        <p class="chunk" data-nb-ref-number="105" data-nb-words="1" data-nb-chars="6"><span class="idea" data-nb-ref-number="104" id="idea104" data-nb-words="1" data-nb-chars="6">Půlnoc</span></p>
        <p class="chunk" data-nb-ref-number="106" data-nb-words="199" data-nb-chars="1388"><span class="idea" data-nb-ref-number="105" id="idea105" data-nb-words="199" data-nb-chars="1388">Faust, jakožto bohatec a&nbsp;vyvolenec štěstí, obrněn proti úkladům hmotných strázní. Proto ze&nbsp;čtvera šedivých žen, upomínajících na&nbsp;„curae“ latinské poezie, nemůže k&nbsp;němu Bída (Not) ani (rovněž fyzická) Strast (Mangel) ani Hlad (Schuld: spíš ve&nbsp;smyslu „dluh“, ne&nbsp;„vina“; odpovídá přibližně vergiliovské „fames“): zato není přístup zamezen Starosti, té&nbsp;plíživé nepřítelce všeho života, dvojnásob otravující lidskou starobu. Chmurný rým Smrt&nbsp;– chrt&nbsp;– volně vyvážen z&nbsp;ducha jazyka (s příklonem k&nbsp;Vrchlického básním, nikoli k&nbsp;jeho překladu „Fausta“) proti „Not&nbsp;– Tod“ originálu. Starost, zosobněná to&nbsp;bytost hrůz, vstupuje k&nbsp;Faustovi právě v&nbsp;okamžiku, kdy on, odvraceje se&nbsp;od&nbsp;všeho svého dosavadního počínání, je&nbsp;odhodlán zříci se&nbsp;magie, nedbati přízraků; proto i&nbsp;před ní&nbsp;chce být mužem, nevyslovujícím formulky kouzelné, zaříkávající. Pronáší své nové pozemsky bojovné evangelium, vyvrcholené výrazem Faustovského hledání: neukojen ani okamžik. Právě tu&nbsp;tvrdě získanou Faustovu určitost chce Starost rozdrolit kletbou váhavosti, polovičatosti, změkčilosti; a&nbsp;když se&nbsp;její pokušení odrazilo od&nbsp;jeho železné vůle, sáhne k&nbsp;trestu účinnějšímu, raníc jej, bděle zírajícího, slepotou. Ale ani tato nejtěžší tělesná rána muže nepodlomí: naopak, právě teď, jakoby ozařován světlem nitra, vzchopí se&nbsp;k&nbsp;nejpádnějšímu projevu diktátorské vůle, jíž on, vládce, chce k&nbsp;společnému dílu sdružiti tisíce rukou.</span></p>
        <p class="chunk" data-nb-ref-number="107" data-nb-words="3" data-nb-chars="20"><span class="idea" data-nb-ref-number="106" id="idea106" data-nb-words="3" data-nb-chars="20">Velké nádvoří paláce</span></p>
        <p class="chunk" data-nb-ref-number="108" data-nb-words="181" data-nb-chars="1228"><span class="idea" data-nb-ref-number="107" id="idea107" data-nb-words="181" data-nb-chars="1228">Tragická ironie: Lemuři, bludní duchové nebožtíků, zpívajíce písničku v&nbsp;duchu hamletovských hrobařů, kopou Faustovi hrob, Faust však, osleplý, má&nbsp;řinčení jejich motyk za&nbsp;dělný ryk práce, k&nbsp;níž dal povel. Propadnuv tomuto klamu, prožívá vysokou chvíli dostučinění; vizionářsky hledí do&nbsp;budoucnosti, která jednou uzří dokončeno jeho velké dílo sociální, osaditelské, tedy lidstvu prospěšné; vyslovuje poslední závěr moudrosti, která, odpoutavši se&nbsp;od&nbsp;blouznění, od&nbsp;metafyziky, od&nbsp;vzývání krásy, vyznává jedinou svobodu: den co&nbsp;den znovu si&nbsp;ji&nbsp;vydobývat; bojovat zde na&nbsp;zemi s&nbsp;nebezpečím živlů; pracovat ve&nbsp;službách kolektivu. Oslněn tímto viděním, zpíjí se&nbsp;blahem okamžiku, který jednou přijde a&nbsp;dovolí mu&nbsp;říci: jsi tolik krásný, prodli jen! Toť doslovný ozvuk někdejší sázky s&nbsp;ďáblem, a&nbsp;třebaže ani nyní Faust nedošel vyplnění svých tužeb, nýbrž horuje o&nbsp;slastech dalekých zítřků, klesá mrtev. Podle litery sázky se&nbsp;zdá, že&nbsp;propadl Mefistofelovi, ten tedy&nbsp;– opět za&nbsp;opakování formulek tehdy smluvených (čas, orloj, rafije) a&nbsp;s&nbsp;rouhavě vysloveným Dokonáno je&nbsp;Kristovým&nbsp;– nad člověkem triumfuje. Závěrečná slova však (nuda, co&nbsp;platno tvořit, věčné prázdno) naplněna duchem ne&nbsp;tak vítězství, jako spíš zoufale ďáblovského nihilismu.</span></p>
        <p class="chunk" data-nb-ref-number="109" data-nb-words="3" data-nb-chars="16"><span class="idea" data-nb-ref-number="108" id="idea108" data-nb-words="3" data-nb-chars="16">Kladení do&nbsp;hrobu</span></p>
        <p class="chunk" data-nb-ref-number="110" data-nb-words="291" data-nb-chars="2032"><span class="idea" data-nb-ref-number="109" id="idea109" data-nb-words="291" data-nb-chars="2032">Boj ďáblů a&nbsp;andělů o&nbsp;Faustovu duši. Předlohou: díla výtvarného umění, s&nbsp;nimiž se&nbsp;tato partie „Fausta“ (vedle mnoha jiných) sdílí o&nbsp;přesný rozvrh prostorový, o&nbsp;názornost děje a&nbsp;plastiku zření. Vedle italských obrazů posledního soudu projevuje se&nbsp;též účinek spřízněné fantazie dantovské. Co&nbsp;se&nbsp;slovního výrazu tkne, dává Goethe své nejvyšší schopnosti do&nbsp;služeb metafyzického dramatu, rozestupujícího se&nbsp;i&nbsp;jazykově do&nbsp;dvou ostře rozlišených nepřátelských skupin: na&nbsp;jedné straně cynismy, frivolnosti, úmyslné triviality Mefistofelovy&nbsp;– na&nbsp;druhé: extáze rytmů nebeských. Rovnomocný, řečí vystižený pendant k&nbsp;malbám Vlachů (též Nizozemců), kde proti slávě nebešťanů vystihováni pekelníci ve&nbsp;vší své odpuzující ohyzdnosti a&nbsp;v&nbsp;nejburlesknějších groteskách.&nbsp;– Lemuři opět s&nbsp;písničkou podle „Hamleta“; Mefistofeles chce se&nbsp;vytasit s&nbsp;lejstrem, tj. se&nbsp;smlouvou, podle jejíhož znění domnívá se&nbsp;míti moc nad duší zemřelého; zdůrazňuje formální stránku sporu, ježto dnes je&nbsp;ďáblovo právo vydáváno vepsí; musí být na&nbsp;stráži proti smrti jen zdánlivé i&nbsp;proti jiným podvodům; přivolává pomocníky, posílá pro pekelnou tlamu&nbsp;– rekvizit to&nbsp;středověkých mystérií; plamen Města (dantovsky), hyena&nbsp;– výrazy dávné démonologie; spodní oblast, v&nbsp;pupku, horem&nbsp;– materialistické umisťování duše (Psychy) v&nbsp;těle. Zástup nebešťanů prvou písní se&nbsp;seřaďuje k&nbsp;bojovnému pochodu. Pro ďábla jsou to&nbsp;zbříděné zjevy: narážka na&nbsp;hermafroditskou podobu andělů, jež je&nbsp;prý to&nbsp;nejhnusnější, co&nbsp;jsme (my ďáblové) vymyslili. Sbor andělů sype růže, užívaje jich za&nbsp;válečné zbraně, jimž pekelníci podléhají. Další nebeská píseň&nbsp;– vzývání lásky, arci nadpozemské; pro Mefistofela však (a tím jeho povaha geniálně dokreslena, jeho prohra neodvratně přivoděna) není lásky jiné než smyslné: zamiluje se&nbsp;proti své vůli do&nbsp;krásných andělíčků, zanedbává obranu proti jejich náporu, vzrůstajícímu k&nbsp;úplnému triumfu. Mefistofeles podlehl své prachsprosté choutce, své absurdní lásce&nbsp;– homosexuální; tak, zcela nově a&nbsp;odvážlivě, uplatněn motiv napáleného, tragikomicky fňukajícího ďábla.</span></p>
        <p class="chunk" data-nb-ref-number="111" data-nb-words="2" data-nb-chars="12"><span class="idea" data-nb-ref-number="110" id="idea110" data-nb-words="2" data-nb-chars="12">Horské rokle</span></p>
        <p class="chunk" data-nb-ref-number="112" data-nb-words="422" data-nb-chars="3051"><span class="idea" data-nb-ref-number="111" id="idea111" data-nb-words="422" data-nb-chars="3051">Po&nbsp;dramatu&nbsp;– symfonie; jejím vůdčím námětem, stále se&nbsp;vracejícím, stále se&nbsp;stupňujícím: láska; její předznamenání: crescendo, její prostorová parafráze: výš a&nbsp;výš, k&nbsp;nebesům, excelsior. Nic není v&nbsp;klidu, všechno vzlétá k&nbsp;čistším oblastem, nic není dotvořeno, vše se&nbsp;zdokonaluje, projasňuje, vyvíjí. I&nbsp;zde výtvarné předlohy (z&nbsp;Pisy), podle nich poustevníci, stromoví, lvi aj., vedle toho dojmy krajinářské, ať&nbsp;z&nbsp;básníkovy autopsie (ze Sicilie), ať&nbsp;zvláště ze&nbsp;sugestivního popisu katalánského Montserratu. Vydatné užívání katolické symboliky a&nbsp;mystiky, jež arci protestantu Goethovi, cítícímu pohansky panteisticky, nebyla tak věcí víry jako spíš podnětem básnicky konkretizujícího zobrazování. Pater ecstaticus&nbsp;– označení nejednoho světce, charakterisovaného blouzněním a&nbsp;touhou po&nbsp;strastech. Pater profundus&nbsp;– označení církevních otců dotčených hlubokou mystikou. Pater seraphicus&nbsp;– sv. František z&nbsp;Assisi. Blažená pacholátka – nekřtěňátka, nezatížená pozemským hříchem. Nablízku je&nbsp;milující – Faust. Pater pojme je&nbsp;do&nbsp;sebe – z&nbsp;tajného učení Swedenborgova o&nbsp;zdokonalování pozemského tvorstva k&nbsp;nadpozemskému. Andělé, povznášející Faustovu duši, vyslovují verši Kdo spěje dál… základní myšlenku básně. Mladší andělé&nbsp;– nedotvoření posud k&nbsp;plné andělskosti; zralejší – zpívají o&nbsp;osudu lidské duše, jež, vrostši do&nbsp;hmoty, musí se&nbsp;očišťovati ze&nbsp;zbytku pozemskosti. On&nbsp;sám, tj. Faust, posud v&nbsp;počátcích či&nbsp;v&nbsp;motýlí kukle, tj. v&nbsp;prvém stadiu svého odhmotnění, dochází svého povznesení, prozáření ve&nbsp;společnosti hochů, tj.&nbsp;blažených pacholátek. Doctor Marianus&nbsp;– zástupce kultu Mariina, mluvčí myšlenek nejvyšší, nebeské lásky. Vzývání bohorodičky ve&nbsp;stylu starých písní mariánských. Marie sama, Mater gloriosa, obklopena sborem kajícnic: velkou hříšnicí (Magna peccatrix, podle evangelia Lukášova, 7. kap., 36), Samaritánkou (Mulier Samaritana podle 4. kap. evangelia Janova), Marií Egyptskou (Maria Aegyptiaca podle Acta Sanctorum k&nbsp;2. dubnu). Závěr básně navazuje na&nbsp;tragédii Markétčinu z&nbsp;1. dílu; nevědouc, co&nbsp;dělá, jednou jen se&nbsp;zapomněla&nbsp;– rekapitulace jejích vztahů milostných, arci bez připomínky, že&nbsp;se&nbsp;dopustila vraždy na&nbsp;svém novorozeňátku; místo důležité pro rozbor Faustovy a&nbsp;Markétčiny erotiky, u&nbsp;nás podnikaný Masarykem aj. Svou líc, ach, líci&nbsp;– stupňující parafráze modlitby. Hierarchie duchů vzrůstajících poučováním: Faust, sám poučen, stává se&nbsp;pěstounem blažených pacholátek, je&nbsp;však teprve učněm Markétky, která smí už&nbsp;být účastna nebeské milosti. Mater gloriosa, projevivši souhlas s&nbsp;Faustovým omilostněním, je&nbsp;vzývána svými tajuplnými atributy: Panna, matka, královna, bohyně. Závěrečný Chorus mysticus shrnuje metafysiku „Fausta“: všechen život pouhým odleskem nepostižného božství; pozemský děj povznesen básní k&nbsp;typičnosti; Faustovým nanebevzetím provedeno nevyslovitelné mystérium; zákon lásky, táhnoucí tvorstvo výš, ovládán principem věčného ženství, k&nbsp;němuž ukazovaly předchozí děje a&nbsp;postavy: zvl. Markétka&nbsp;– Helena&nbsp;– panna Marie, na&nbsp;nichž znázorněno mystérium panenství a&nbsp;mateřství, zhuštěné ve&nbsp;scénu Matek v&nbsp;1. dějství 2. dílu.</span></p>
        <p class="chunk" data-nb-ref-number="113" data-nb-words="100" data-nb-chars="669"><span class="idea" data-nb-ref-number="112" id="idea112" data-nb-words="100" data-nb-chars="669">K&nbsp;definitivnímu textu „Fausta“ druží se&nbsp;řada důležitých paralipomen a&nbsp;úryvků, uchovaných v&nbsp;Goethově pozůstalosti a&nbsp;obsahujících mnohá poučení o&nbsp;jeho básnicko-filosofickém záměru. Rukopisně zaznamenal Goethe též dvě básně, do&nbsp;tisku nepojaté, jež korespondují s&nbsp;dvěma předzpěvy na&nbsp;počátku a&nbsp;jimiž by&nbsp;tedy dílo mohlo být uzavřeno. Arci, běží o&nbsp;verše z&nbsp;doby ukončení 1. části, z&nbsp;let po&nbsp;Francouzské revoluci, kolem roku 1800. Snad proto se&nbsp;nezdály ani improvizační Hercův doslov, navazující na&nbsp;lehký tón „Předehry na&nbsp;divadle“, ani sloky Rozloučení, psané v&nbsp;ušlechtilých stancích vstupního „Věnování“, vhodnými doslovy díla, rozmnoženého o&nbsp;rozměrnou druhou&nbsp;– a&nbsp;hlavní&nbsp;– část.</span></p>
        <p class="chunk" data-nb-ref-number="114" data-nb-words="2" data-nb-chars="13"><span class="idea" data-nb-ref-number="113" id="idea113" data-nb-words="2" data-nb-chars="13">Hercův doslov</span></p>
        <p class="chunk" data-nb-ref-number="115" data-nb-words="54" data-nb-chars="283"><span class="idea" data-nb-ref-number="114" id="idea114" data-nb-words="8" data-nb-chars="37">Kéž nejlepší z&nbsp;té hry by&nbsp;radost měli!<br></span>
          <span class="idea" data-nb-ref-number="115" id="idea115" data-nb-words="5" data-nb-chars="33">Jeť v&nbsp;Němcích obecenstvo rozumné.<br></span>
          <span class="idea" data-nb-ref-number="116" id="idea116" data-nb-words="6" data-nb-chars="31">My&nbsp;bychom znova hrát ji&nbsp;chtěli,<br></span>
          <span class="idea" data-nb-ref-number="117" id="idea117" data-nb-words="5" data-nb-chars="27">leč o&nbsp;tom potlesk rozhodne,<br></span>
          <span class="idea" data-nb-ref-number="118" id="idea118" data-nb-words="8" data-nb-chars="35">či&nbsp;vidět jinou hru je&nbsp;vaše přání?&nbsp;—<br></span>
          <span class="idea" data-nb-ref-number="119" id="idea119" data-nb-words="5" data-nb-chars="30">Jeť lidský život dílo podobné,<br></span>
          <span class="idea" data-nb-ref-number="120" id="idea120" data-nb-words="5" data-nb-chars="26">má&nbsp;začátek, má&nbsp;doznívání&nbsp;—<br></span>
          <span class="idea" data-nb-ref-number="121" id="idea121" data-nb-words="4" data-nb-chars="23">a&nbsp;není rovněž jednotné.<br></span>
          <span class="idea" data-nb-ref-number="122" id="idea122" data-nb-words="8" data-nb-chars="41">A&nbsp;teď vás prosíme o&nbsp;hlučný potlesk, páni!</span>
        </p>
        <p class="chunk" data-nb-ref-number="116" data-nb-words="1" data-nb-chars="10"><span class="idea" data-nb-ref-number="123" id="idea123" data-nb-words="1" data-nb-chars="10">Rozloučení</span></p>
        <p class="chunk" data-nb-ref-number="117" data-nb-words="53" data-nb-chars="275"><span class="idea" data-nb-ref-number="124" id="idea124" data-nb-words="7" data-nb-chars="34">Zde tedy truchlohra má&nbsp;u&nbsp;konce je,<br></span>
          <span class="idea" data-nb-ref-number="125" id="idea125" data-nb-words="7" data-nb-chars="38">již posléz už&nbsp;jsem v&nbsp;tesklivosti psal;<br></span>
          <span class="idea" data-nb-ref-number="126" id="idea126" data-nb-words="7" data-nb-chars="32">i&nbsp;lidských vášní vír i&nbsp;sílu děje<br></span>
          <span class="idea" data-nb-ref-number="127" id="idea127" data-nb-words="7" data-nb-chars="33">i&nbsp;temnot svět já&nbsp;teď už&nbsp;překonal.<br></span>
          <span class="idea" data-nb-ref-number="128" id="idea128" data-nb-words="7" data-nb-chars="32">O&nbsp;citu zmateném kdo rád že&nbsp;pěje,<br></span>
          <span class="idea" data-nb-ref-number="129" id="idea129" data-nb-words="7" data-nb-chars="37">když sám se&nbsp;k&nbsp;cestě prozářené vzpjal?<br></span>
          <span class="idea" data-nb-ref-number="130" id="idea130" data-nb-words="6" data-nb-chars="34">Nuž, uzavřen buď kruh ten omezený,<br></span>
          <span class="idea" data-nb-ref-number="131" id="idea131" data-nb-words="5" data-nb-chars="35">barbarstvím čar a&nbsp;kouzel přeplněný!</span>
        </p>
        <p class="chunk" data-nb-ref-number="118" data-nb-words="111" data-nb-chars="566"><span class="idea" data-nb-ref-number="132" id="idea132" data-nb-words="6" data-nb-chars="35">Jak dobré stíny, jež nás provázely,<br></span>
          <span class="idea" data-nb-ref-number="133" id="idea133" data-nb-words="6" data-nb-chars="31">tak onen démon zla buď zapuzen,<br></span>
          <span class="idea" data-nb-ref-number="134" id="idea134" data-nb-words="7" data-nb-chars="34">v&nbsp;němž druha jsme i&nbsp;nepřítele měli<br></span>
          <span class="idea" data-nb-ref-number="135" id="idea135" data-nb-words="9" data-nb-chars="36">a&nbsp;s&nbsp;nímž tak rád se&nbsp;mladý druží sen.<br></span>
          <span class="idea" data-nb-ref-number="136" id="idea136" data-nb-words="7" data-nb-chars="38">Těch zjevů buď již okruh pohřben celý,<br></span>
          <span class="idea" data-nb-ref-number="137" id="idea137" data-nb-words="7" data-nb-chars="34">neb k&nbsp;východu náš zor je&nbsp;zaostřen.<br></span>
          <span class="idea" data-nb-ref-number="138" id="idea138" data-nb-words="6" data-nb-chars="35">Nechť příznivá je&nbsp;Múza další snaze!<br></span>
          <span class="idea" data-nb-ref-number="139" id="idea139" data-nb-words="6" data-nb-chars="38">Přátelství s&nbsp;láskou žehnej naší dráze!<br></span>
          <span class="idea" data-nb-ref-number="140" id="idea140" data-nb-words="8" data-nb-chars="40">Neb stále blíž chci s&nbsp;vámi spolčovat se,<br></span>
          <span class="idea" data-nb-ref-number="141" id="idea141" data-nb-words="7" data-nb-chars="36">vy, s&nbsp;nimiž přátelsky mě&nbsp;život sved!<br></span>
          <span class="idea" data-nb-ref-number="142" id="idea142" data-nb-words="5" data-nb-chars="34">Vždyť cítíme, co&nbsp;značí spolupráce,<br></span>
          <span class="idea" data-nb-ref-number="143" id="idea143" data-nb-words="8" data-nb-chars="40">jež z&nbsp;malých kroužků tvoří v&nbsp;světě svět,<br></span>
          <span class="idea" data-nb-ref-number="144" id="idea144" data-nb-words="7" data-nb-chars="35">vždyť my&nbsp;se&nbsp;nepřem v&nbsp;umíněné hádce,<br></span>
          <span class="idea" data-nb-ref-number="145" id="idea145" data-nb-words="9" data-nb-chars="36">zda jev je&nbsp;chválen zde a&nbsp;onde klet&nbsp;—<br></span>
          <span class="idea" data-nb-ref-number="146" id="idea146" data-nb-words="5" data-nb-chars="31">My&nbsp;ctíme radostně a&nbsp;spravedlivě<br></span>
          <span class="idea" data-nb-ref-number="147" id="idea147" data-nb-words="8" data-nb-chars="33">i&nbsp;antiku i&nbsp;to, čím dnešek živ je.</span>
        </p>
        <p class="chunk" data-nb-ref-number="119" data-nb-words="48" data-nb-chars="270"><span class="idea" data-nb-ref-number="148" id="idea148" data-nb-words="6" data-nb-chars="34">Ó, šťasten, komu jara pohled smavý<br></span>
          <span class="idea" data-nb-ref-number="149" id="idea149" data-nb-words="6" data-nb-chars="29">je&nbsp;obrodou, čí&nbsp;blaho v&nbsp;umění!<br></span>
          <span class="idea" data-nb-ref-number="150" id="idea150" data-nb-words="6" data-nb-chars="38">Čím bůh ho&nbsp;dařil, rozradostněn zdraví,<br></span>
          <span class="idea" data-nb-ref-number="151" id="idea151" data-nb-words="7" data-nb-chars="34">jen svého ducha odraz v&nbsp;světě zří.<br></span>
          <span class="idea" data-nb-ref-number="152" id="idea152" data-nb-words="4" data-nb-chars="30">Nižádnou překážkou se&nbsp;neunaví,<br></span>
          <span class="idea" data-nb-ref-number="153" id="idea153" data-nb-words="8" data-nb-chars="38">jde stále dál, hlas přírody v&nbsp;něm zní,<br></span>
          <span class="idea" data-nb-ref-number="154" id="idea154" data-nb-words="7" data-nb-chars="37">nechť, roven divé honbě, v&nbsp;lítém reji<br></span>
          <span class="idea" data-nb-ref-number="155" id="idea155" data-nb-words="4" data-nb-chars="30">duch času rejdí sebesveřepěji.</span>
        </p>
        <a id="chapter-end"></a>
        <nav class="end-nav">
          <ul>
            <li><a href="./index.html#" rel="index">Titulní strana</a></li>
            <li><a href="./faust_017.html#chunk1" rel="next">Následující kapitola →</a></li>
          </ul>
        </nav>
      </main>
    </div>
    <script type="text/javascript" src="./scripts/bundle.js" integrity="sha256-6Ij0tosSybWYv2P+o4NZvbwDVKI1xUFhRaHNX6THTuo="></script>
  </body>
</html>